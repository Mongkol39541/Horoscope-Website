num,txt_shot,txt_detail,percent,category
0,ความใจได้ยาก,มีความลี้ลับและโลกส่วนตัวสูง ชอบทำตามใจตัวเองเป็นที่หนึ่ง มักขัดแย้งกับคนรอบข้างไปซะหมด ขี้รำคาญ หัวดื้อ นอกลู่นอกทางเก่งเหลือเกิน แต่ก็มีความหมายในแง่ดี เลข 0 หมายถึงมีความเชื่อมั่นในตัวเอง สติเฟื่องเรืองปัญญา ชอบคิดประดิษฐ์สิ่งใหม่ ๆ และมีหัวทันยุคทันสมัย ก้าวทันเทคโนโลยีอีกด้วย,0,มีปัญหาด้านการเงิน ความเครียด
1,ความเชื่อมั่น,เป็นผู้นำ มีความเชื่อมั่นในตัวเองสูง มีสติปัญญาดี มีไหวพริบปฏิภาณว่องไว มักมีความทะเยอทะยานที่จะเป็นใหญ่เป็นโต กล้าหาญ กล้าเสี่ยง ชอบออกหน้า ถือความคิดอ่านตนเป็นใหญ่ ใจร้อน เป็นผู้นำคน รักเกียรติ รักศักดิ์ศรี เป็นที่เคารพนับถือของคนทั่วไป ใจคอเด็ดเดี่ยว คิดการเช่นไรมักจะรีบทำ ตัดสินใจได้รวดเร็ว ไม่โลเล มั่นคง ไม่เกรงกลัวต่ออุปสรรคต่างๆ ชีวิตมักจะมีการเดินทาง เป็นเลขของเจ้าชะตะตาที่มีความแข็งแรงมีพลังร้อนแรง ไม่มีขีดจำกัด ชีวิตประสบความสำเร็จดี มีชื่อเสียง มีทรัพย์สมบัติ มีความสุข มักได้ดีด้วยปัญญาความสามารถของตนเอง เหมาะกับการทำงานด้านรับราชการ ทหาร ตำรวจ เป็นเจ้าคนนายคน เป็นเจ้าของกิจการ ,0,ประมาท ชีวิตอุปสรรค
2,ความจินตนาการ,เป็นคนมีจินตนาการสูง ช่างคิดช่างฝัน มีความคิดสร้างสรรค์ ปรับตัวง่ายได้ทุกสภาวะ เข้าใจความรู้สึกของผู้อื่น มองโลกในแง่ดี เบิกบาน ร่าเริง สดใส เป็นคนอบอุ่นสุภาพ ช่างเอาอกเอาใจ มีความเมตตากรุณาเห็นอกเห็นใจผู้อื่น โอบอ้อมอารี ใครอยู่ใกล้แล้วจะมีความสุข มีความรับผิดชอบต่อครอบครัว รักญาติพี่น้อง รักความมีระเบียบเรียบร้อย พอใจในความเป็นอยู่ อบรมง่าย มองผู้อื่นในแง่ดี เกิดศรัทธาได้ง่าย ขี้เกรงใจ มีความยืดหยุ่นผ่อนปรนได้มาก ด้านเสียคือ บางครั้งคิดมาก คิดเล็กคิดน้อย ขี้น้อยใจ อารมณ์เปลี่ยนแปลงง่าย ชอบชีวิตอิสระ เป็นคนอ่อนไหว แต่เมื่อถึงคราวมีเหตุการณ์ที่ไม่คาดคิด จะควบคุมสติได้ดี จะกลับกลายเป็นมีความกล้าหาญ เข้มแข็ง พลิกผันสถานการณ์ได้ดี เหมาะที่จะทำงานเกี่ยวกับศิลปะ ศิลปิน ดีไซน์เนอร์ นักออกแบบ สถาปนิก ครีเอทีฟ ผู้ที่ต้องใช้ศาสตร์และศิลปะมาประกอบอาชีพจะรุ่งเรือง,0,มีปัญหาด้านการเงิน ปัญหาด้านความรัก
3,ความกล้าหาญ,รักการต่อสู้ ชอบการแข่งขัน เก่งกล้าสามารถ ไม่ค่อยยอมแพ้ใคร ถือทิฐิแพ้ไม่เป็น และอาจหมายถึงการชอบต่อสู้ในชั้นเชิงธุรกิจหน้าที่การงาน ขับเคี่ยวกันด้วยชั้นเชิงธุรกิจต่างๆ เรื่องความรักก็เช่นเดียวกัน จีบใครชนะจะภูมิใจมากๆ คุณสมบัติด้านดีของดาวอังคารคือ ขยันขันแข็ง รักการต่อสู้ อดทน แต่ไม่อดกลั้น บากบั่น มีความพยายามสูง ไม่มีเล่ห์กล สุจริต ใจเปิดกว้าง ซื่อสัตย์ โกรธง่ายหายเร็ว ตัดสินใจฉับไว แกล้วกล้า คุณสมบัติด้านเสียคือ ตัดสินใจรวดเร็วขาดการไตร่ตรอง มักพูดจาขวานผ่าซากแบบมะนาวไม่มีน้ำ พูดจาห้วนๆ ชอบการยกยอปอปั้น หูเบา หงุดหงิดง่าย อารมณ์เสียง่าย โกรธรุนแรง แข็งกระด้าง หุนหันพลันแล่น สร้างสรรค์ในทางหักโค่นทำลาย ดื้อดึง ถือตนเป็นใหญ่ ชอบเอาชนะ ชอบการโต้เถียง อย่างไรก็ดี ชีวิตจะประสบความสำเร็จได้ แต่มักต้องเหนื่อยและต่อสู้มากจึงจะสำเร็จ,0,ประมาท ปัญหาด้านสุขภาพ
4,สติปัญญา,มักเป็นคนเฉลียวฉลาด มีปฏิภาณไหวพริบดี ทันเกมคนอื่น ถูกหลอกยาก เอาตัวรอดได้ดีมาก รู้จักวางตัว มีมนุษยสัมพันธ์เป็นเลิศ เข้าสังคมเก่ง มีวาทะศิลป์ในการโน้มน้าวจิตใจคน ชอบพูด ชอบคุย มักเดินทางบ่อย ชีวิตจะประสบความสำเร็จดี แต่บางครั้งอาจเหนื่อยกับการติดต่อสื่อสาร คนดาวพุธบางครั้งอาจเป็นคนรวนเร ไม่แน่นอน ตัดสินใจไม่เด็ดขาด,0,ชีวิตอุปสรรค
5,สติปัญญาทางธรรมมะ,บุคคลที่ตกอยู่ใต้อิทธิพลของเลขนี้ มักเป็นคนมีคุณธรรม มีจริยธรรมนำใจ ชอบเรียนรู้อยู่เสมอ มีความสุขุมรอบคอบ รักความยุติธรรม ไม่ทำร้ายและเอาเปรียบใคร คงแก่เรียน รักการศึกษาหาความรู้อยู่เสมอ มีการศึกษาสูง สามารถจบถึงปริญญาเอกได้ถ้าต้องการ และด้วยปัญญาที่มีอยู่จะทำให้ชีวิตประสบความสำเร็จ ประกอบการงานใดๆ ก็มักจะราบรื่นรุ่งเรือง มักแก้ปัญหาด้วยสติมากกว่าการใช้กำลัง คนอื่นสามารถโน้มน้าวจิตใจได้ยาก คนเลข ๕ มักจะชอบเรื่องศาสนา สิ่งศักดิ์สิทธิ์ เป็นคนมองคนในแง่ดี ชอบสันโดษ,0,ปัญหาด้านสุขภาพ
6,ศิลปะวิทยาการ,มีเสน่ห์ รักสวยรักงาม มีจินตนาการความฝัน ชอบศิลปะ บุคคลที่ตกอยู่ใต้อิทธิพลของเลขนี้ มักประสบความสำเร็จอย่างงดงาม มีเสน่ห์ชวนหลงใหล รักสวยรักงามเป็นชีวิตจิตใจ มีรสนิยมในการแต่งตัว มักจะคำนึงถึงภาพลักษณ์ของตนเองเป็นหลัก มักใช้ของที่หรูหราราคาแพง เจ้าสำราญ ชอบความสนุกสนานบันเทิง รักสบาย ไม่ชอบงานที่ต้องใช้แรงงาน นอกจากนี้ยังเป็นเลขโภคทรัพย์ จะส่งเสริมเงินทองไหลมาเทมา มีเสน่ห์ ชื่อเสียง ทรัพย์สินต่างๆมักจะหามาได้โดยง่าย,0,มีปัญหาด้านการเงิน ปัญหาด้านความรัก
7,ความทุกข์โศก,มักมีความทรหดอดทนในการต่อสู้ฝ่าฟันกับอุปสรรค บากบั่น มุมานะ มีวิริยะอุตสาหะ มักเป็นคนซื่อสัตย์มั่นคง ประหยัดมัธยัสถ์ มีความละเอียดรอบคอบ รับผิดชอบ มีระเบียบวินัยและเคร่งครัด มักเอาจริงเอาจังกับหน้าที่การงาน มีความเด็ดขาด แน่นอน ชีวิตมักไม่ได้อะไรมาโดยง่าย แต่เมื่อได้มาแล้วจะคงทน เสถียร หากประสงค์สิ่งใด มักจะต้องใช้ความพยายามและอดทนอย่างมากและยาวนาน อุปนิสัย มักเป็นคนค่อนข้างดื้อรั้น ถือเอาความคิดตนเป็นใหญ่ มีความคิดเห็นเป็นของตัวเอง คนอื่นจะมาโน้มน้าวค่อนข้างยาก แต่มีเรื่องดีคือ มีสติปัญญาและความอดทนเป็นเลิศ,0,ชีวิตอุปสรรค ปัญหาด้านสุขภาพ
8,ความลุ่มหลวง มัวเมา,มีแนวโน้มจะถูกชักจูงไปในทางเสื่อมได้ง่าย มักชอบการพนัน อบายมุขทุกชนิด ชอบเที่ยวกลางคืน อุปนิสัยโมโหง่าย หงุดหงิดเป็นนิจ ชอบการแข่งขันช่วงชิงโดยเฉพาะเรื่องความรัก รักแล้วหลงต้องเอามาครอบครองให้ได้ ความรักและการงานมักมีอุปสรรค ถูกกลั่นแกล้ง แต่ข้อดีคือ เป็นคนใจกว้าง มีน้ำใจกับเพื่อนฝูง เป็นคนฉลาดเฉลียว แต่เป็นความฉลาดแบบแกมโกง มีเล่ห์เหลี่ยม ทันคน กล้าเสี่ยง กล้าได้กล้าเสีย เป็นความกล้าแบบมีชั้นเชิง รู้จักพลิกแพลง แก้ไขปัญหาเฉพาะหน้าได้ดี ไหวพริบดี ปรับตัวและเอาตัวรอดได้เก่ง ทะเยอทะยาน วิเคราะห์สถานการณ์ได้รวดเร็ว มีศรัทธาในตัวเองสูง ชักจูงโน้มน้าวผู้อื่นได้ดี ได้น่าเชื่อถือ,0,ความเครียด ปัญหาด้านสุขภาพ
9,สิ่งศักดิ์สิทธิ์คุ้มครอง,เป็นมงคลมาก อิทธิพลของเลขนี้ จะช่วยให้เจ้าชะตาได้พลังจากสิ่งที่มองไม่เห็นมาช่วยดูแลคุ้มครอง มีอายุยืนมั่นคง แคล้วคลาดจากภยันตราย มีความคิดรวดเร็วว่องไว มีลางสังหรณ์ที่แม่นยำ เลื่อมใส ศรัทธา สนใจในสิ่งลี้ลับ เลขนี้ทำให้อยู่สบาย ชะตาชีวิตราบรื่น ช่วยทำให้กิจการงานใดๆประสบผลสำเร็จ ได้รับโชคลาภแบบไม่คาดฝัน ถ้าสวดมนตร์บ่อยๆและแผ่เมตตาบารมี พลังสวดมนตร์บำบัดจะช่วยให้พลังของสิ่งที่มองไม่เห็นช่วยให้คุณได้มากขึ้นไปอีก,0,ชีวิตอุปสรรค ความเครียด ปัญหาด้านสุขภาพ
10,อุปสรรคของชีวิต,เป็นคนมีความมั่นใจในตัวเองสูง เป็นคนจริงจังซีเรียสทุกเรื่อง มีความทะเยอทะยาน กล้าได้กล้าเสีย ชอบของแปลกใหม่ ไม่ชอบซ้ำแบบใคร เป็นคนถือเกียรติ ไม่ชอบอยู่ใต้บังคับบัญชาของใคร ไม่ค่อยนุ่มนวล ชีวิตมักมีอุปสรรค จับงานอะไรมักจะเจอคู่แข่งที่เก่งกาจ มักมีศัตรูปองร้าย บริวารมักให้โทษ ด้านสุขภาพอาจมีโรคภัยไข้เจ็บเบียดเบียนได้ อย่างไรก็ดี ชีวิตอาจประสบความสำเร็จได้อยู่ ขึ้นอยู่กับการตัดสินใจในการเลือกทางเดินชีวิตของตัวเอง ต้องมีความระมัดระวังรอบคอบให้มาก,0,ประมาท ชีวิตอุปสรรค
11,ความขัดแย้งในตัวเอง,ชะตาชีวิตมักดีตอนต้นแต่แผ่วปลาย เป็นคนที่ต้องต่อสู้กับอุปสรรค และมักทำคุณคนไม่ขึ้น เป็นคนเข้าใจยาก มีบุคลิกสองอย่างขัดแย้งกัน การแสดงออกภายนอกอ่อนหวาน เรียบร้อย เป็นระเบียบ แต่ภายในแข็งกร้าว ดื้อดึงไม่ยอมใคร เป็นคนที่มักจะซ่อนบุคลิกลักษณะอันแท้จริงไว้ภายใน ซึ่งทำให้คนอื่นอ่านยาก มักจะเป็นคนหลงตัวเอง ทำอะไรชอบเอาตัวเองเป็นหลัก ดื้อรั้นอย่างหนัก ถ้าปักใจอะไรแล้วยากที่จะเปลี่ยนแปลงได้ รักพวกพ้อง บางครั้งจะอยู่ในสถานการณ์ถูกพวกมากลากไป จะเดือดร้อนเพราะเพื่อนพ้อง ชีวิตต้องต่อสู้ดิ้นรนฟันฝ่าอุปสรรคด้วยลำแข้งตัวเองตลอด,0,ประมาท ชีวิตอุปสรรค
12,คนสองบุคลิก,เลข ๑ ดาวอาทิตย์ธาตุไฟ กับเลข ๒ ดาวจันทร์ธาตุน้ำ เมื่อมาอยู่รวมกันจึงทำให้มีอารมณ์ขัดแย้งกัน ผู้อยู่ใต้อิทธิพลของเลขนี้ มักเป็นคนสองบุคลิก บางครั้งดื้อรั้น มุทะลุดุดัน บางครั้งอ่อนโยน ว่าง่ายเชื่อฟัง เวลาที่อยากเอาชนะใครจะต้องเอาชนะให้ได้ไม่ยอมคน ชอบการเอาชนะไม่ยอมสยบใครง่ายๆ ถ้าหลงรักใครจะหลงอย่างไม่ลืมหูลืมตา เมื่ออกหักจึงส่งผลให้ทุกข์หนักสาหัสสากรรจ์ ต้องระวังชีวิตจะขึ้นลงอย่างรวดเร็ว หาความแน่นอนไม่ค่อยได้,0,ประมาท ความเครียด
13,การเปลี่ยนแปลงทั้งดีและร้ายแบบฉับพลัน,เกิดได้ทั้งเรื่องดีและเรื่องร้าย ในลักษณะเกิดขึ้นอย่างฉับพลัน มักจะมีการเปลี่ยนแปลงอย่างรวดเร็วทั้งดีและร้าย มีโอกาสได้ลาภลอยแต่ก็ต้องหมดสิ้นไปอย่างรวดเร็วไม่คงทน หรือบางครั้งลาภที่ได้ก็เป็นแบบทุกขลาภ ได้ลาภมาแต่ต้องทุกข์ใจด้วย ให้ระมัดระวังอุบัติเหตุ จะมีโอกาสเกิดการพลัดพรากจากครอบครัว ความรักมักมีอุปสรรคไม่ราบรื่น มีความทุกข์ในใจที่บอกใครไม่ได้เสมอ เดินทางบ่อย อยู่กับที่ไม่เป็น,0,ประมาท
14,พลังอำนาจมหัศจรรย์,เป็นเลขดีมาก มีชีวิตที่ประสบความสำเร็จอย่างมั่นคง ชะตาชีวิตมักมีความรุ่งโรจน์ มีโอกาสก้าวหน้าได้อย่างรวดเร็วทางด้านหน้าที่การงาน และธุรกิจการค้า มีวาทะศิลป์ในการติดต่อสื่อสารกับผู้อื่น มีความรู้สติปัญญาเหนือคนทั่วไป สามารถแก้ไขปัญหาเฉพาะหน้าได้เก่ง มีสติปัญญาไหวพริบดี สมองเฉียบแหลมว่องไว อิทธิพลของเลขนี้มักจะนำพาไปสู่ความสำเร็จที่ยิ่งใหญ่ มักเกี่ยวข้องกับต่างประเทศ เช่น ค้าขายกับต่างประเทศ ทำงานติดต่อกับต่างประเทศ หรือศึกษาต่างประเทศ เป็นต้น ขณะที่ผลรวมเลข ๑ กับ ๔ คือเลข ๕ ดาวพฤหัสบดี มักส่งผลให้เจ้าชะตาชอบศึกษาหาความรู้ ไขว่คว้าค้นหาความก้าวหน้าให้กับชีวิต ยึดถือความถูกต้อง ชอบความยุติธรรม ซื่อสัตย์ ด้านความรักก็มักราบรื่น ได้คู่ที่ดี,1,การเงิน การเรียน
15,ความสุขและการสนับสนุน,เป็นเลขดีมาก เลข ๑ และ ๕ รวมกันได้ ๖ ดาวศุภโชค โภคทรัพย์ มักจะมีโชคดีทางการเงิน เรื่องทรัพย์สิน เงินทอง จะสามารถหามาได้โดยง่าย มีเสน่ห์ เป็นที่รักใคร่ มีมนุษย์สัมพันธ์ดี มักมีผู้สนับสนุน อุปถัมภ์ค้ำชูอยู่เสมอ นอกจากนี้ เลข ๑๕ ยังเป็นเลขคู่มิตร เป็นดาวคู่แห่งปัญญา มักจะส่งผลให้เจ้าชะตามีปัญญาดี มีปฏิภาณไหวพริบ ทันโลก เรียนรู้ไว จึงมักจะประสบความสำเร็จด้านการงาน กิจการธุรกิจ ชีวิตมักจะร่ำรวยรุ่งเรืองดี,1,การเงิน ความรัก การเรียน
16,ชีวิตที่ต้องฝ่าฟัน,ชีวิตพบกับความสำเร็จอย่างโลดโผน มีชื่อเสียง มีอำนาจแบบชนิดคาดไม่ถึง มีลูกน้องมาก จะได้ลาภหรือตำแหน่งใหญ่โต แต่ต้องระวังปัญหาต่าง ๆ ที่เกิดขึ้นแบบไม่คาดฝันเช่นเดียวกัน อาจโดนคนใกล้ชิดหักหลัง มักมีศัตรูมาก และสุดท้ายมักจะแพ้ภัยศัตรู เป็นคนที่มีความร้อนรุ่มในใจเสมอ มีอุปสรรคเยอะ จะทำอะไรสำเร็จต้องเหน็ดเหนื่อยอย่างมากก่อนจึงจะสำเร็จ,1,การงาน การเรียน
17,ความไม่แน่นอนของชีวิต,เลข ๑ และเลข ๗ คู่กัน มักนำมาซึ่งความรุ่มร้อน ต่อสู้ วุ่นวาย แต่เป็นผู้มีสติปัญญาดี เข้าใจอะไรได้ง่าย สามารถวิเคราะห์คาดการณ์หยั่งรู้เหตุการณ์ล่วงหน้าได้ ชีวิตจึงมีโอกาสประสบความสำเร็จ แต่มักจะพบกับอุปสรรคหรือสิ่งที่ขัดขวางผลสำเร็จ เมื่อถึงคราวก้าวหน้าก็มักมีอุปสรรคเสมอ เนื่องจากผู้ใหญ่ไม่ให้การอุปถัมถ์ช่วยเหลือ มักจะถูกผู้ใหญ่กดดันและให้โทษเสมอๆ ทำให้ชีวิตขึ้นๆลงๆ ไม่แน่นอน เมื่อครั้งรับตำแหน่งใหญ่โต อาจจะโดนทำให้ตกจากตำแหน่งได้ หรือไม่ก็มักจะถูกแย่งตำแหน่ง หน้าที่การงานมักจะไม่ยั่งยืนถาวร เลข ๑๗ ไม่เหมาะกับสตรี เพราะมักจะทำให้เกิดอุปสรรคเรื่องคู่ครอง,0,ชีวิตอุปสรรค ความเครียด
18,ความไม่แน่นอนของชีวิต,ไม่มีความมั่นคงในชีวิต ชีวิตมักไม่แน่นอน มักอยู่ไม่ติดที่ มีการโยกย้าย เปลี่ยนแปลงอยู่บ่อยๆ มักจะพบกับสิ่งไม่คาดคิดอยู่เสมอ ช่วงเวลาที่เจริญมักจะรุ่งเรืองได้สักพัก และมักมีเหตุปัจจัยให้ตกต่ำลงอีกเสมอ ความสำเร็จจะมีเป็นช่วงๆสลับกับการตกต่ำ ดังนั้น จึงควรคิดและวางแผนชีวิตอย่างรอบคอบ เรื่องความรักมักไม่ราบรื่น มักพบเจออุปสรรคปัญหา อาจต้องพลัดพราก หรือไร้คู่ เรื่องการงาน ไม่เหมาะกับอาชีพที่ทำงานอยู่กับที่ ควรทำงานเกี่ยวข้องกับต่างประเทศ เหมาะกับงานที่จะต้องเดินทางตลอด,0,ชีวิตอุปสรรค มีปัญหาด้านการเงิน
19,ความสำเร็จ เจริญรุ่งเรือง,ประสบความสำเร็จอย่างงดงาม มีสติปัญญาดี ฉลาดหลักแหลม มีความสุขุมรอบคอบ มีความสามารถโดดเด่น เป็นเลขที่ให้คุณในด้านการงาน มักจะเจริญก้าวหน้าในหน้าที่การงานอย่างรวดเร็ว มีตำแหน่งใหญ่โตในหน้าที่การงาน หรือหากทำธุรกิจ กิจการก็มักเจริญรุ่งเรือง เฟื่องฟู มักได้รับการอุปถัมภ์จากผู้ใหญ่ หรือผู้มีอำนาจให้การสนับสนุน จะได้รับเกียรติอย่างสูงจากสังคม ชอบศึกษาหาความรู้และมีสิ่งศักดิ์สิทธิ์คุ้มครอง เลข ๑๙ ถือว่าเป็นเลขนำโชค จะส่งผลดีให้อนาคตพบกับความสำเร็จที่ยิ่งใหญ่,1,การงาน
20,ความสำเร็จจากแรงสนับสนุน,เป็นเลขแห่งจินตนาการและความคิดสร้างสรรค์ มักมีจินตนาการกว้างไกลมาก มีความคิดสร้างสรรค์ล้ำเลิศกว่าบุคคลทั่วไป มีหัวคิดที่พลิกแพลง มีความคิดลึกซึ้ง มักมีลางสังหรณ์แม่น มีความละเอียดรอบคอบ เข้าใจผู้อื่นได้ดี มีความทะเยอทะยานสูง เป็นคนมีความกระตือรือร้นมาก มั่นใจในตนเองสูง บุคคลเลขนี้ การงานจะประสบผลสำเร็จได้ดี โดยเฉพาะอย่างยิ่งหากวางแผนการทำงานแบบเป็นทีม มักจะได้เพื่อนร่วมงานดี และได้ลูกน้องดีช่วยส่งเสริม ผู้ใหญ่จะให้การสนับสนุนด้านการงานได้ดีมาก ชีวิตจะประสบความสำเร็จดีเยี่ยม เป็นนักคิดฝันแต่โครงการใหญ่ๆ,0,มีปัญหาด้านการเงิน ปัญหาด้านความรัก
21,ความพลิกผัน,เป็นคนมีเสน่ห์โดดเด่น เข้าสังคมเก่ง มีคนยกย่องให้เกียรติ อุปนิสัยมักเป็นคนซ่อนบุคลิกของตนเองได้อย่างแนบเนียน ยากที่ใครจะอ่านใจได้ การแสดงออกภายนอกมักจะดูนิ่มนวล โอนอ่อนผ่อนตาม แต่จริงๆแล้วภายในเป็นคนแข็งกล้า เด็ดเดี่ยวกล้าตัดสินใจ ทะเยอทะยาน ไขว่คว้าหาความสำเร็จ ชะตาชีวิตมักจะมีสิ่งไม่คาดคิดเกิดขึ้นแบบเฉียบพลัน มาเปลี่ยนวิถีชีวิตให้เปลี่ยนไปในทางตรงกันข้าม มีความไม่แน่นอนในชีวิตสูง,0,ประมาท ความเครียด
22,อ่อนไหวเพ้อฝัน,เป็นคนเพ้อฝัน มีอารมณ์อ่อนไหว ละเอียดอ่อน จิตใจมีเมตตา ชอบทำให้คนอื่นมีความสุข มีเสน่ห์ต่อคนรอบข้าง แต่หูเบา เชื่อคนง่าย หากหลงปักใจงมงายกับสิ่งใด มักถอนตัวยาก มักชอบเรื่องราวเร้นลับ ไสยศาสตร์มากกว่าทางพระทางเจ้า เชื่อแบบไม่มีเหตุผล เจ้าชะตาภายใต้อิทธิพลเลข ๒๒ มักเป็นคนช่างคิดช่างฝันมากกว่าเป็นนักปฏิบัติ ทำการงานสิ่งใดจึงไม่ค่อยประสบผลสำเร็จ ชอบสร้างวิมานในอากาศ ชอบสร้างภาพให้ดูดี แต่ไม่ได้ปฏิบัติจริง,1,ความรัก
23,เสน่ห์เมตตามหานิยม,เป็นเลขดี มักมีเสน่ห์รุนแรง เป็นที่ต้องตาต้องใจผู้ที่ได้พบเห็น มีเสน่ห์ดึงดูดใจเพศตรงข้าม มีคนเข้ามารักมาชอบมาก เป็นเลขที่โดดเด่นด้านเสน่ห์เมตตามหานิยม ถ้าเป็นสตรี มักมีผู้ใหญ่ให้ความเอ็นดูเมตตา อุปถัมป์ค้ำชู ส่งเสริมสนับสนุนเสมอ ไม่ตกอับ ในเรื่องของความรักมักมีคนเข้ามาให้เลือกเยอะ ด้านการศึกษา เจ้าชะตามักชอบในการศึกษาหาความรู้ มีสติปัญญาดี เฉลียวฉลาด สามารถจดจำสิ่งต่างๆได้อย่างรวดเร็ว ชีวิตจะประสบความสำเร็จเป็นอย่างดี,1,ความรัก
24,ความสุข ความสำเร็จ และการสนับสนุน,มีเสน่ห์ดึงดูดใจ ชอบและเข้าใจในศิลปะ ไม่ชอบแสดงอำนาจ เป็นบุคคลน่าสนใจน่าคบหา มีมิตรสหายมาก มักเป็นที่รักแก่บุคคลทั้งหลาย มักมีเพื่อนฝูงหรือกัลยาณมิตรให้การสนับสนุน อุปถัมภ์ ค้ำจุน บุคลิกสุภาพ นุ่มนวล อ่อนโยนโรแมนติก มีรสนิยมในการแต่งตัวดี ภูมิฐาน มีสติปัญญาเฉียบแหลม มีวาทะศิลป์ในการติดต่อสื่อสาร โน้มน้าวจิดใจคนอื่นได้ดี จิตวิทยาสูง สนใจใฝ่เรียนรู้ ชีวิตมักจะประสบความสำเร็จเป็นอย่างดี มีชื่อเสียงเป็นที่รู้จักในสังคม เป็นนักพูดชั้นดี เหมาะกับอาชีพเกือบทุกประเภท มักมีโชคดีเกี่ยวกับการเรื่องเงินๆทองๆ จะสามารถหามาได้โดยง่าย เป็นหมายเลขที่ดีที่สุดเลขหนึ่ง,1,ความรัก
25,ความสำเร็จที่ต้องฝ่าฟัน,เลข ๒ ดาวจันทร์ จับคู่กับเลข ๕ ดาวพฤหัส จัดเป็นดาวดาวศุภเคราะห์ทั้งคู่ แต่เนื่องจากผลรวม ๒ กับ ๕ คือเลข ๗ ดาวเสาร์ มักจะต้องฝ่าผันอุปสรรคก่อน จึงจะมีความสำเร็จในชีวิต ได้รับความร่วมมือดี มีคนให้ความช่วยเหลือ ผู้ใหญ่คอยให้การอุปถัมภ์ ในด้านความรัก ก็มักจะลงตัวลุล่วงไปด้วยดี เพียงแต่การที่จะประสบความสำเร็จ ต้องอาศัยความขยันหมั่นเพียร มานะบากบั่นด้วยพลังความสามารถของตัวเองจึงจะบรรลุความสำเร็จดังที่ต้องการ,0,ไม่มี
26,รสนิยมสูง,เลข 2 ดาวจันทร์ และเลข 6 ดาวศุกร์ มาอยู่ด้วยกัน สื่อถึงความมีรสนิยมสูง มีเสน่ห์ น่าคบหา น่าใกล้ชิดละเอียดอ่อน ละมุนละไม มองโลกอย่างมีศิลปะ มีความสามารถในด้านศิลปะ ดาวศุกร์ยังส่งเสริมเรื่องการเงิน มักส่งเสริมให้หาทรัพย์ได้โดยง่ายอีกด้วย มักมีทรัพย์สินเงินทอง มีคนรักใคร่ สนับสนุน ไม่ขาดผู้อุปถัมภ์,1,การเงิน ความรัก
27,ความมุ่งมั่นสู่ความสำเร็จ,ดาวจันทร์เลข ๒ ดาวเสาร์เลข ๗ ส่งอิทธิพลให้ชีวิตพบกับความสำเร็จได้ โดยเป็นความสำเร็จที่เป็นผลมากจากความตั้งใจ วิริยะอุตสาหะ เป็นคนรอบคอบ และนักจัดการที่ดี มักจะมีความคิดเห็นเป็นของตนเอง การดำเนินชีวิตมักจะเป็นไปอย่างรอบคอบรัดกุม เข้มงวด และมักเอาจริงเอาจังกับชีวิตมาก จึงส่งผลทำให้เครียดไม่ค่อยมีความสุขกับความสำเร็จเท่าที่ควร ส่วนใหญ่ทุกข์ใจง่าย วุ่นวายกับการสร้างกฎเกณฑ์ต่างๆ ดวงชะตายังคงมีความผิดหวัง และมีมุมเศร้าอยู่บ้าง อาจจะต้องระวังการเจ็บป่วย และระวังอุบัติเหตุ ไม่ควรประมาท,0,ชีวิตอุปสรรค มีปัญหาด้านการเงิน ปัญหาด้านความรัก
28,ความแปรปรวน,ดาวจันทร์เลข ๒ และดาวราหูเลข ๘ ส่งผลให้เจ้าชะตาผู้ตกอยู่ใต้อิทธิพลของเลขนี้ ชอบคิดค้นสิ่งใหม่ๆ ไม่ชอบย่ำเท้าอยู่กับที่ ไม่ชอบสิ่งที่จำเจ เป็นคนเชื่อมั่นในตัวเองสูง ไม่ไว้ใจผู้อื่น มักคิดฝันการงานไว้มากมายแต่มักไม่ได้สานต่อตามแผนที่วางไว้ให้จบ เบื่อง่าย เป็นคนกล้าได้กล้าเสีย ชอบเรื่องการเสี่ยงดวง ชอบทำงานใหญ่ การดำเนินชีวิตไม่ค่อยเป็นระเบียบ ทำให้ชีวิตต้องเริ่มต้นใหม่อยู่บ่อยๆ,1,การเงิน การงาน
29, ศรัทธาและความสวยงาม,"มักเชื่อและสนใจในสิ่งศักดิ์สิทธิ์ หรือสิ่งลี้ลับ ขณะเดียวกันก็ชอบและสนใจเกี่ยวกับความสวยความงาม เจ้าของดวงชะตามักเป็นคนหน้าตาดี มีเสน่ห์อย่างลึกลับ เป็นคนมีจินตนาการสูง เป็นคนมองโลกในแง่ดี มีโลกส่วนตัวสูง ชอบสิ่งแปลก ๆ ใหม่ ๆ ชอบของโบราณ มักมีญาณหยั่งรู้ หรือลางสังหรณ์แม่นที่เกิดขึ้นจริง สนใจในศาสนาและสิ่งลึกลับ ชะตาชีวิตมักจะมีคนคอยช่วยเหลืออุปถัมภ์ค้ำชูอยู่เสมอ ,มักประสบความสำเร็จในเรื่องงานและการเงิน คิดงานเก่ง มีไอเดียดี แต่มีจุดอ่อนคือ มักเป็นคนขี้สงสาร และอารมณ์อ่อนไหวง่าย ",1,การงาน
30,การเปลี่ยนแปลงแบบฉับพลัน,ดาวอังคาร ๓ จับคู่กับดาวมฤตยู ๐ สามารถส่งผลให้ชีวิตรุ่งโรจน์อย่างโลดโผน แต่ในขณะเดียวกันความรุ่งโรจน์ก็อาจล้มครืนลงมาอย่างฉับพลัน มีความพลิกผัน ผันแปรสูง สิ่งที่ราบรื่นมักจะมีอุปสรรคมาขวางกั้น ความรุ่งโรจน์มักไม่ยั่งยืน ให้ระมัดระวังเรื่องอุบัติเหตุ การผ่าตัด และเหตุร้ายแรงอย่างฉับพลัน ไม่ควรประมาท ตั้งสติดำเนินชีวิตด้วยความรอบคอบ ,0,ประมาท ปัญหาด้านสุขภาพ
31,ความไม่แน่นอนของโชคชะตา,ดาวอังคาร ๓ จับคู่กับดาวอาทิตย์ ๑ เมื่อมาอยู่รวมกัน ส่งผลให้ชีวิตมักพบกับความไม่แน่นอน มีอุปสรรคต้องฝ่าฟันมากมาย กว่าจะถึงจุดหมายปลายทางความสำเร็จ ชีวิตมักจะโชคร้ายในเบื้องต้นและประสบความสำเร็จในบั้นปลาย แต่ก็หนักหนาเอาการกว่าจะผ่านไปได้ บุคคลใต้อิทธิพลเลขนี้ มักประสบเรื่องสะเทือนใจอย่างแรงในช่วงหนึ่งของชีวิต ชีวิตมักไม่ราบรื่น จึงต้องรอบคอบและระมัดระวังการดำเนินชีวิตให้มาก,0,ประมาท
32,เสน่ห์เมตตามหานิยม,เป็นเลขดี มีเสน่ห์รุนแรง เป็นที่ต้องตาต้องใจผู้ที่ได้พบเห็น มีเสน่ห์ดึงดูดใจเพศตรงข้าม มีคนเข้ามารักมาชอบมาก เป็นเลขที่โดดเด่นด้านเสน่ห์เมตตามหานิยม ถ้าเป็นสตรี มักมีผู้ใหญ่ให้ความเอ็นดูเมตตา อุปถัมป์ค้ำชู ส่งเสริมสนับสนุนเสมอ ไม่ตกอับ ในเรื่องของความรักมักมีคนเข้ามาให้เลือกเยอะ ด้านการศึกษา เจ้าชะตามักชอบในการศึกษาหาความรู้ มีสติปัญญาดี เฉลียวฉลาด สามารถจดจำสิ่งต่างๆได้อย่างรวดเร็ว ชีวิตจะประสบความสำเร็จเป็นอย่างดี,1,ความรัก
33,ความฉุนเฉียว,เลข ๓๓ ดาวอังคารสองดวง พลังแห่งการต่อสู้แข่งขันของดาวอังคารจึงเพิ่มขึ้นถึงสองเท่า มักส่งผลให้เจ้าชะตาเป็นคนที่มีอารมณ์ฉุนเฉียวรุนแรง ทำอะไรตามอำเภอใจ ขาดความยับยั้งชั่งใจ มุทะลุ ดุดัน ขี้หงุดหงิด โมโหร้าย มักเป็นคนเลือดร้อน มีปากเสียงกับผู้อื่นได้ง่าย มีเรื่องการขัดวาจากันเสมอ โอกาสเกิดอุบัติเหตุมีสูงเนื่องจากความใจร้อน เป็นคนที่ซีเรียสจริงจังกับความรักมากเกินไป และเป็นลักษณะรุนแรงมากด้วย เป็นคนชอบเสี่ยงไม่ระมัดระวัง,0.5,ไม่มี
34,ความรอบรู้,เลข ๓ ดาวอังคาร คู่กับเลข ๔ ดาวพุธ เป็นคนที่มีสติปัญญาดี ปฏิภาณไหวพริบว่องไว ตัดสินใจรวดเร็ว มีความรู้รอบตัวมาก สนใจใฝ่ศึกษาหาความรู้ เป็นบุคคลกล้าหาญ กล้าพูดกล้าทำ เป็นคนเปิดเผย ชีวิตมักจะประสบความสำเร็จได้อย่างดี แม้ชีวิตจะพบอุปสรรคมากมาย แต่ก็สามารถเอาตัวรอดไปได้ด้วยสติปัญญาของตัวเองเสมอ แต่ข้อเสียคือมักเป็นคนดื้อรั้น ไม่ฟังใคร และควรระมัดระวังโรคเกี่ยวกับระบบประสาทและสมอง เลขนี้ไม่ร้ายอะไรมากนัก เจ้าชะตาควรหมั่นทำบุญ เจริญสมาธิ มีสติ ไม่ประมาทก็จะช่วยได้,0,ชีวิตอุปสรรค มีปัญหาด้านการเงิน ความเครียด ปัญหาด้านความรัก
35,คู่สมพล,ดาวอังคารเลข ๓ คู่กับเลข ๕ ดาวพฤหัส จัดว่าเป็นคู่สมพล เป็นเลขอำนาจบารมี ติดต่อกิจการงานใดมักราบรื่น เป็นที่ยำเกรงเคารพของลูกน้องและบริวาร การออกคำสั่งการงานมักบังเกิดผลดี เลขนี้ให้คุณในด้านพรสวรรค์เข้ากับคนได้ทุกระดับชั้น มักเป็นคนกระฉับกระเฉงคล่องงานรอบตัว บุคคลเลข ๓๕ มักจะพัวพันกับผู้ใหญ่ มักได้รับการอุปถัมภ์ค้ำชูจากผู้ใหญ่หรือผู้มีอำนาจ ทำให้กิจการงานมักเจริญรุ่งเรืองก้าวหน้า แต่เลข ๓ กับ ๕ รวมกันได้เลข ๘ ราหู จึงเป็นเลขที่ไม่น่าไว้วางใจนัก ต้องหนักแน่นระวังคนที่เข้ามาคบเพื่อหวังผลประโยชน์ บุคคลหมายเลข ๓๕ มักจะกำพร้า หรือต้องอยู่ห่างจากบุพการี ,1,การงาน
36,พลังความรักและความสำเร็จ,เป็นเลขดีมาก มักมีความสุขสมหวัง ทั้งด้านการงานและความรัก การงานมีโอกาสก้าวหน้าโดดเด่น ทำงานในตำแหน่งใหญ่โต ถ้าเป็นธุรกิจก็มักจะเจริญรุ่งเรืองดี หาทรัพย์เก่ง มักจะประสบความสำเร็จร่ำรวย การเรียนรู้การศึกษาดี และจะเด่นมากในเรื่องความรัก มักจะมีโชคดีเรื่องความรัก เป็นที่นิยมชมชอบ ถ้าเป็นเลขชื่อของแบรนด์หรือกิจการก็มักจะได้รับความนิยม ได้รับความร่วมมือจากคนรอบข้างอย่างดี เป็นผู้ที่สร้างความประทับใจให้คนรอบข้างเสมอ มีมิตรสหายมาก,1,การเงิน
37,อุปสรรคที่ขวางกั้น,ดาวอังคารเลข ๓ คู่กับดาวเสาร์เลข ๗ เลขคู่ของดาวบาปเคราะห์ มักส่งผลให้ชีวิตไม่สดใส ทำสิ่งใดมักมีแต่ความยากลำบาก มีอุปสรรคมาขวางกั้น ถ้าเกี่ยวข้องกับผู้ใดให้พึงระวังการทะเลาะวิวาท การขัดแย้งกัน ระวังอุบัติเหตุ และการพลัดพราก ชีวิตมีมุมหักเหขึ้นๆลงๆ ไม่ค่อยราบรื่นนัก หมั่นทำบุญ ทำจิตใจให้ผ่องใส,0,ชีวิตอุปสรรค มีปัญหาด้านการเงิน
38,โมหะจริต,เลข ๓ ดาวอังคาร และเลข ๘ ดาวราหู เมื่อมาอยู่คู่กัน ให้ระวังการถูกอำนาจความลุ่มหลงโมหะจริตเข้าครอบงำ หากตกอยู่ใต้อิทธิพลเลขนี้ เจ้าชะตามักเจ้าอารมณ์ ยึดถือเอาความคิดตนตัวเองเป็นใหญ่ไม่ฟังคำใคร มีแนวโน้มจะพัวพันกับผู้มีอิทธิพล นักเลงอันธพาล หรืออาจจะลุ่มหลงไปในเรื่องบางเรื่องมากเกินไป ควรหมั่นทำบุญ เจริญสติ ตั้งสติให้อยู่ในทางดี เลข ๓๘ ส่งอิทธิพลให้เจ้าชะตา มักมีอุปนิสัยใจกล้า กล้าได้กล้าเสีย เป็นคนคิดไวทำไว แก้ปัญหาได้ดีทันสถานการณ์ มักทำอะไรคล่องแคล่วว่องไว มีความสามารถสูง หาเงินเก่ง แต่ก็ใช้เก่งด้วยเช่นกัน งานที่ชอบทำ คืองานที่ต้องมีความท้าทาย,0,มีปัญหาด้านการเงิน ปัญหาด้านความรัก
39,ความกดดัน,ดาวอังคารเลข ๓ และ ดาวเกตุเลข ๙ มาอยู่คู่กัน ส่งผลให้เจ้าชะตามักกดดันตนเอง ไขว่คว้าหาโอกาสไปสู่ความสำเร็จที่อยู่สูงกว่า มีความขยันหมั่นเพียร มุ่งมั่นมุมานะไปสู่เป้าหมายในชีวิต ชอบพิชิตชัยชนะในการแข่งขัน มีความกล้าหาญ กล้าคิดกล้าทำ มักจะมีมิตรสหายมาก และมิตรสนิทจะให้การเกื้อกูลได้เป็นอย่างดี ข้อด้อยคือ เจ้าชะตามักใจร้อน มุทะลุ ไม่ค่อยฟังใคร อยากได้สิ่งใดจะต้องเอามาครอบครองให้จงได้ จึงมักจะพบกับความยุ่งยากในชีวิตอยู่บ่อย ๆ เลข ๓๙ จัดเป็นเลขพลังกลางๆ ไม่ร้ายหรือดีมาก ชะตาจะขึ้นอยู่กับกรรมเก่าและกรรมปัจจุบันมากกว่า ไม่ค่อยมีส่วนเสริมพลังชีวิต,1,การเรียน
40,ปฏิภาณไหวพริบนำพาสู่ความรุ่งโรจน์,เป็นเลขดี อิทธิพลของเลขนี้ มักส่งผลให้เจ้าชะตาเป็นผู้มีปัญญาเฉลียวฉลาด ปฏิภาณไหวพริบล้ำเลิศ แก้ปัญหาเฉพาะหน้าได้ดี ชอบการประดิษฐ์คิดค้นสิ่งใหม่ๆ เป็นนักคิดนักฝัน มักมีแนวคิดและไอเดียที่โดดเด่น จินตนาการก้าวไกล โดดเด่นในสังคม มีวาทะศิลป์ในการโน้มน้าวจิตใจคนอื่น ชอบเดินทางท่องเที่ยว เก็บเงินเก่งบริหารการเงินเป็น เหมาะกับงานวางแผนทางธุรกิจ งานด้านการตลาด หรืองานที่ต้องติดต่อสื่อสารกับคนมากๆ ,0,ชีวิตอุปสรรค
41,พลังอำนาจมหัศจรรย์,เป็นเลขดีมาก มักส่งผลให้เจ้าชะตามีพลังความทะเยอะทะยานเต็มเปี่ยม นำพาสู่ความสำเร็จรุ่งโรจน์ มีสติปัญญาดี ปฏิภาณไหวพริบเป็นเลิศ สมองปราดเปรื่อง ส่งผลให้การงานประสบความสำเร็จอย่างงดงาม มักมีคนคอยช่วยเหลือสนับสนุนเสมอ มีวาจาเป็นอาวุธ มีวาทะศิลป์ในการติดต่อสื่อสารกับผู้อื่น ใครได้ฟังมักจะคล้อยตาม เข้ากับผู้อื่นได้เป็นอย่างดี มีเพื่อนมาก มักติดต่อหรือเกี่ยวข้องกับต่างประเทศ เป็นตัวเลขที่มีพลังของมหาจักรวาลหนุนชะตาอยู่ เป็นเลขแห่งความสำเร็จ มักจะนำพาชีวิตไปสู่ความสำเร็จที่ยิ่งใหญ่ ทำอาชีพการงานใดก็มักจะเจริญก้าวหน้าได้อย่างรวดเร็ว คิดทำการค้าก็ร่ำรวย ดวงมีทรัพย์มีลาภยศ หากหมั่นทำบุญจะยิ่งช่วยเสริมบารมีให้รุ่งเรืองยิ่งๆขึ้นไปอีก,1,การเรียน
42,ความสุข ความสำเร็จ และการสนับสนุน,เป็นเลขดีมาก อิทธิพลของเลขจะส่งผลให้เจ้าชะตามักมีเสน่ห์ดึงดูดใจ เป็นบุคคลน่าสนใจน่าคบหา มีมิตรสหายมาก มักเป็นที่รักแก่บุคคลทั้งหลาย มักมีเพื่อนฝูงหรือกัลยาณมิตรให้การสนับสนุน อุปถัมภ์ ค้ำจุน บุคลิกสุภาพ นุ่มนวล อ่อนโยนโรแมนติก สติปัญญาเฉียบแหลม มีวาทะศิลป์ในการติดต่อสื่อสาร โน้มน้าวจิดใจคนอื่นได้ดี จิตวิทยาสูง สนใจใฝ่เรียนรู้ ชีวิตมักจะประสบความสำเร็จเป็นอย่างดี มีชื่อเสียงเป็นที่รู้จักในสังคม เป็นนักพูดชั้นดี เหมาะกับอาชีพเกือบทุกประเภท มักมีโชคดีเกี่ยวกับการเรื่องเงินๆทองๆ จะสามารถหามาได้โดยง่าย เป็นหมายเลขที่ดีที่สุดเลขหนึ่ง,1,ความรัก
43,อุปสรรคและความเครียด,เลข ๔ ดาวพุธ กับเลข ๓ ดาวอังคาร เป็นผู้มีปฏิภาณไหวพริบดี แก้ไขปัญหาเก่ง มีมนุษยสัมพันธ์ดี เข้ากับคนง่าย แต่มีข้อด้อยคือ เป็นคนคิดมาก เครียดง่าย ทุกข์ใจง่าย ไม่ค่อยไว้ใจใคร และอาจมีศัตรูลอบกลั่นแกล้งอยู่เบื้องหลังเสมอ เลข ๔ กับเลข ๓ บวกกันได้เลข ๗ ดาวเสาร์ ชีวิตจึงมักเหน็ดเหนื่อย ต้องต่อสู้ฝ่าฟันกับอุปสรรคที่มีเข้ามา ,0,ชีวิตอุปสรรค มีปัญหาด้านการเงิน ความเครียด ปัญหาด้านความรัก
44,วาทศิลป์และสติปัญญา,เป็นเลขดี เลข ๔๔ ดาวพุธสองดวง หนุนนำให้ชีวิตมีความเจริญรุ่งโรจน์ดี โดดเด่นเรื่องมีฝีปากดี มีวาทศิลป์ พูดจาเป็นที่น่าเชื่อถือและประทับใจ ฉลาดหลักแหลม สติปัญญาดี มักมีความรู้การศึกษาดี รู้เท่าทันคนทันโลก ผู้ใหญ่ให้การสนับสนุนเสมอ จึงมักประสบความสำเร็จด้านหน้าที่การงาน ชีวิตช่วงใดมีอุปสรรคก็มักผ่านพ้นไปได้ด้วยดี เลข ๔ กับ ๔ ผลรวมได้เลข ๘ พลังจากดาวราหูอาจทำให้ใจจดใจจ่อกับสิ่งที่สนใจมากเป็นพิเศษ แต่หากเป็นสิ่งที่ดีก็จะเจริญ เพราะทุ่มเทมาก,1,ไม่มี
45,ความสำเร็จและความมั่นคง,เป็นเลขดีมาก อิทธิพลของเลขนี้ มักจะส่งผลให้เจ้าชะตามีสติปัญญาฉลาดหลักแหลม ปฏิภาณไหวพริบดีมาก เรียนรู้เร็ว ประสบความสำเร็จในการเล่าเรียนทุกศาสตร์ มีความรู้รอบตัวมาก รู้ทั้งวิชาการทางโลกและทางธรรม ฉลาดทันคน ทันโลก และยังมีเสน่ห์ที่คำพูด ปรับตัวเข้ากับสังคมได้ทุกที่ ประสบความสำเร็จอย่างมั่นคง ทั้งด้านการงานและความรัก การเงินดีมาก มักร่ำรวย ฐานะมั่นคง มักมีผู้คอยสนับสนุน ทำการสิ่งใดมักมีผู้ใหญ่ให้การช่วยเหลือตลอดไม่ตกอับ ความรักราบรื่น มีสิ่งศักดิ์สิทธิ์ปกป้องคุ้มครอง มักแคล้วคลาดจากอุบัติเหตุร้ายแรง เลขนี้ส่งอิทธิพลต่อความมั่นคงในชีวิตดีมาก,1,การเงิน การเรียน
46,ความสุขและความสำเร็จ,เป็นเลขดีเลขหนึ่ง เจ้าชะตามักแวดล้อมไปด้วยมิตรสหายที่ดี มีคนรักใคร่ มีเพื่อนมากและสามารถพึ่งพาเพื่อนได้ ชีวิตมีแนวโน้มประสบความสำเร็จดี การงานเจริญก้าวหน้า การค้าขายมีกำไรดี การเรียนจะได้ผลสำเร็จอย่างดีเยี่ยม ชีวิตมีความสุข และมักจะมีโชคดีอยู่บ่อยๆ สติปัญญาแจ่มใส มักเป็นคนมีรสนิยมสูง มีเสน่ห์ ไม่ชอบหยุดนิ่งอยู่กับที่ ชอบแสวงหาสิ่งใหม่ๆ ,1,การงาน ความรัก
47,ความเพียรพยายาม,เลข ๔ ดาวพุธ และเลข ๗ ดาวเสาร์ เมื่อมาอยู่คู่กัน เป็นคนจริงจังกับชีวิต มีความเพียรพยายามสูง ชีวิตมีโอกาสประสบความสำเร็จได้จากความเพียรของตน จะต้องเหน็ดเหนื่อยฝ่าฟันและอดทนจึงจะพบความสำเร็จ เป็นเลขให้คุณด้านความเพียรพยายามโดยไม่รู้จักเหน็ดเหนื่อย ข้อด้อยของเลขนี้ คือมักเป็นคนใจอ่อน และเชื่อใจคนง่าย ในขณะเดียวกัน หากปักใจหลงผิดเรื่องใด มักจะกลับตัวยาก จึงต้องหมั่นเตือนใจตน ให้พิจารณาทุกเรื่องในชีวิตด้วยเหตุผล ด้วยความรอบคอบ,0.5,ไม่มี
48,การหลงผิด,ดาวพุธเลข ๔ จับคู่กับดาวราหูเลข ๘ให้ระมัดระวังการถูกชักจูงและหว่านล้อม ให้เข้าไปอยู่ในกลุ่มของผู้หลงผิด จึงต้องหมั่นไตร่ตรองใช้ความคิดสติปัญญาในการเลือกคบมิตรสหาย ระมัดระวังตนไม่ให้หลงเดินทางผิดเข้าไปในดงของอบายมุข อีกทั้งต้องระมัดระวังอุบัติเหตุและโรคภัย ควรหมั่นประกอบแต่กรรมดีในปัจจุบันอยู่เสมอ และใช้ชีวิตด้วยความไม่ประมาท เพื่อให้แคล้วคลาดจากสิ่งเลวร้ายทั้งปวง,0,ชีวิตอุปสรรค ปัญหาด้านความรัก
49,มุมหักเห,เลข ๔ ดาวพุธ กับเลข ๙ ดาวเกตุ มีข้อดีคือมักมีสมองปราดเปรื่อง ไหวพริบสติปัญญาดี เป็นคนทันสมัยพร้อมกับสนใจศาสตร์ลึกลับไปพร้อมกัน เป็นเลขที่หนุนให้มีความสำเร็จได้เหมือนกัน แต่ผลรวม ๔+๙ ได้เลข ๑๓ สื่อถึงอุปสรรคที่มีเข้ามาให้แก้ไขอยู่เนืองๆ,1,การงาน
50,คุณธรรมและความสามารถ,เป็นเลขดีมาก ด้วยกำลังของดาวพฤหัสบดี เลข ๕ ส่งผลให้เจ้าชะตา มักเป็นคนมีสติปัญญาดี มีคุณธรรม ส่วนดาวมฤตยูเลข ๐ มักส่งผลให้เจ้าชะตา ได้เดินทางหรือติดต่อกับต่างประเทศบ่อย มีโชคในต่างแดน หรือได้ใช้ชีวิตในแดนไกล หรือได้ไปศึกษาหาความรู้ คบหากับคนต่างชาติต่างภาษา เจ้าชะตามักเป็นบุคคลที่ชอบคิดค้น ขวนขวายหาความรู้ ชีวิตจะประสบความสำเร็จดี มีความเชื่อในเรื่องเร้นลับของธรรมชาติ และมักมีญาณสัมผัสกับสิ่งพิเศษเหนือธรรมชาติได้,0,ปัญหาด้านสุขภาพ
51,ความสุขสมบูรณ์,เป็นเลขดีมาก เลข ๕ และ ๑ เป็นเลขคู่มิตร เป็นดาวคู่แห่งปัญญา มีปัญญาดี มีปฏิภาณไหวพริบ ทันโลก เรียนรู้ไว จึงมักจะประสบความสำเร็จด้านการงาน กิจการธุรกิจ ชีวิตมักจะร่ำรวยรุ่งเรืองดี นอกจากนี้ เลข ๕ และ ๑ รวมกันได้ ๖ ดาวศุภโชค โภคทรัพย์ มักจะมีโชคดีทางการเงิน เรื่องทรัพย์สิน เงินทอง จะสามารถหามาได้โดยง่าย มีเสน่ห์ เป็นที่รักใคร่ มีมนุษย์สัมพันธ์ดี มักมีผู้สนับสนุน อุปถัมภ์ค้ำชูอยู่เสมอ,1,การเงิน ความรัก การเรียน
52,นารีอุปถัมภ์,เลข ๕ ดาวพฤหัส และเลข ๒ ดาวจันทร์ มาอยู่คู่กัน ดูเผินๆเป็นเลขดี ชิวิตจะประสบความสำเร็จดี แต่เลข ๕ กับ ๒ บวกกันได้เลข ๗ ดาวเสาร์ อาจทำให้ชีวิตอาจพลิกผันได้ มักจะมีอุปสรรคขวากหนามในชีวิต ต้องชดใช้กรรมเก่าที่มองไม่เห็น ทำให้ต้องใช้ความมานะพยายามและความอดทนอย่างมาก จึงจะฝ่าฟันไปสู่ความสำเร็จได้ ถ้าเลข ๕๒ เจ้าชะตาเป็นบุรุษ มักจะส่งผลให้ได้รับความเกื้อหนุนจากสตรีอย่างดีเยี่ยม เรียกว่า ดาวนารีอุปถัมภ์,0,ไม่มี
53,เลขให้คุณปานกลาง,เลข ๕ ดาวพฤหัส และเลข ๓ ดาวอังคาร มาอยู่คู่กัน เป็นเลขให้คุณปานกลาง เลข ๕ นำมาซึ่งความสำเร็จ เรื่องดีๆเข้ามาในชีวิต แต่ให้ระวังเลข ๓ อาจทำให้อนาคตข้างหน้ามีความพลิกผัน เปลี่ยนแปลงได้ ให้ระวังบุคคลที่ไม่ปรารถนาดีบางคนเข้ามามีอิทธิพลในชีวิต จนนำพาไปสู่ความเสื่อม เจ้าชะตาภายใต้อิทธิพลของเลขนี้ จึงควรหนักแน่น ยึดมั่นในหลักการณ์ หลีกเลี่ยงการคบค้าสมาคมกับคนที่ไม่น่าไว้วางใจ เลข ๕ กับเลข ๓ รวมกันได้เลข ๘ ราหู เจ้าชะตาจึงควรตั้งสติตนเองไม่ให้ไปลุ่มหลงกับสิ่งใดมากเกินไป,1,การงาน
54,ราชาโชคและสำเร็จ,เป็นเลขมงคลดีมาก ประสบความสำเร็จในชีวิตได้โดยง่าย มีบารมี มีคนเคารพนับถือมากมาย การศึกษาจะประสบความสำเร็จอย่างดีเยี่ยม ประสบความสำเร็จในการเล่าเรียนทุกศาสตร์ มีความรู้รอบตัวมาก รู้ทั้งวิชาการทางโลกและทางธรรม ฉลาดทันคน ทันโลก และยังมีเสน่ห์ที่คำพูด ปรับตัวเข้ากับสังคมได้ทุกที่ ประสบความสำเร็จอย่างมั่นคง ทั้งด้านการงานและความรัก มักมีผู้คอยสนับสนุน ทำการสิ่งใดมักมีผู้ใหญ่ให้การช่วยเหลือตลอดไม่ตกอับ ความรักราบรื่น มีสิ่งศักดิ์สิทธิ์ปกป้องคุ้มครอง มักแคล้วคลาดจากอุบัติเหตุร้ายแรง เลขนี้ส่งอิทธิพลต่อความมั่นคงในชีวิตดีมาก,1,การเงิน การเรียน
55,ความมั่นคงในชีวิตและสุขสบาย,เป็นเลขดีมาก เลข ๕๕ ดาวพฤหัสบดีสองดวงส่งพลังให้เจ้าชะตา มีชีวิตที่สุขสบายไม่ลำบาก ฐานะความเป็นอยู่มั่นคง มีความเจริญก้าวหน้าดี ตำแหน่งหน้าที่การงานใหญ่โต หากทำกิจการค้าขายก็จะรุ่งเรืองกำไร ประสบความสำเร็จในชีวิตอย่างดีเยี่ยม มีความเที่ยงธรรม และรักในคุณธรรมความดี ชอบทำบุญ ช่วยเหลือคนยากไร้ เป็นที่เคราพนับถือของคนทั่วไป มักเลื่อมใสในสิ่งศักดิ์สิทธิ์ รักความสงบ ชอบเดินทางไกล มีโอกาสไปได้ดีในต่างประเทศหรือจากถิ่นที่ตนเกิด หรือทำธุรกิจค้าขายติดต่อกับคนต่างชาติ เป็นเลขที่ให้คุณกับชีวิตมากเลขหนึ่ง,1,การงาน
56,ความสำเร็จและทรัพย์สินเงินทอง,เป็นเลขดีมาก ชีวิตมักจะประสบความสำเร็จเป็นอย่างดี ดาวพฤหัสบดี ดาวศุภเคราะห์ หมายถึง สติปัญญา ความรอบรู้ ผู้ใหญ่ ดาวศุกร์ ดาวศุภเคราะห์ หมายถึง ความรัก บ่งบอกถึงความสำเร็จอย่างดีเยี่ยม ได้รับความสนับสนุนจากผู้หลักผู้ใหญ่เป็นอย่างดี หรือมีผู้ใหญ่ให้การช่วยเหลือ หมายเลข ๕๖ คู่ทรัพย์คู่โชค เจ้าของดวงชะตาที่อยู่ภายใต้อิทธิพลของเลขนี้ มักมีดวงชะตาดี ชีวิตราบรื่นและมีความเจริญก้าวหน้า มีความสำเร็จอย่างดีเยี่ยม เป็นเลขคู่ทรัพย์คู่โชค ทำอะไรก็สะดวกสบาย ได้รับการสนับสนุนจากผู้ใหญ่ช่วยเหลืออย่างดี มั่นคงในอนาคต ชะตาชีวิตรุ่งเรืองมีบุญพาวาสนาส่ง คิดทำสิ่งใดก็ดูจะสำเร็จง่ายดาย อุปสรรคน้อย มีผู้สนับสนุนอยู่เบื้องหลัง รักในศักดิ์ศรี หาเงินเก่ง ความรักสดใส สมปรารถนา,1,การเงิน การงาน
57,ความคิดขัดแย้งในตนเอง,เลข ๕ ดาวพฤหัส คู่กับเลข ๗ ดาวเสาร์ อิทธิพลของเลขประธานดาวศุภเคราะห์และประธานดาวบาปเคราะห์ที่มาจับคู่กัน ส่งผลให้เจ้าชะตามักมีความคิดขัดแย้งในตัวเองอย่างรุนแรง ข้อดีคือเป็นคนใฝ่ดี จิตใจดีมีคุณธรรม มีสติปัญญาดี เรียนรู้เร็ว แต่ข้อเสียคือ ค่อนข้างดื้อรั้นเอาแต่ใจตนเอง ไม่ชอบการประณีประนอม ทำให้มีศัตรูมาก จะทำอะไรให้ประสบความสำเร็จค่อนข้างยาก มักจะต้องผ่านความเหน็ดเหนื่อยและอุปสรรคปัญหานานัปการ ทำให้งานที่ตั้งเป้าหมายไว้ อาจไม่สำเร็จลุล่วง หรือทำได้ครึ่งๆกลางๆ หรือหากจะสำเร็จได้ ก็ต้องมานะบากบั่นพยายามอย่างสูง มักกำพร้าบิดามารดาตั้งแต่เล็ก หรืออยู่ห่างจากบุพการี ,0,มีปัญหาด้านการเงิน ความเครียด
58,ความลุ่มหลงงมงาย,ดาวพฤหัส ๕ คู่กับดาวราหู ๘ มีแนวโน้มจะหลงผิด เห็นกงจักรเป็น ดอกบัว ลุ่มหลงไสยศาสตร์ต่างๆ ชอบเชื่อถือโชคลางสิ่งแปลกๆมากเกินไป หรือในทางตรงกันข้าม อาจเป็นคนประเภทที่หลงศาสนาอย่างงมงาย ถึงขั้นคลั่งศาสนาได้ หลงผิดในพิธีกรรมต่าง ๆ มากกว่าแก่นแท้ของธรรมะ ทำให้ส่งผลกระทบกับชีวิต มักมีความคิดที่แปลกประหลาดไปจากคนอื่น,0,ไม่มี
59,พลังความสำเร็จและสิ่งศักดิ์สิทธิ์คุ้มครอง,เป็นเลขดีมาก ประสบความสำเร็จอย่างดียิ่ง ชะตาชีวิตรุ่งเรืองดี เป็นผู้มีสติปัญญาล้ำเลิศ ชอบศึกษาหาความรู้ ใจบุญ มีคุณธรรม มีบารมีเป็นที่เคารพนับถือของคนทั่วไป มักเป็นคนยึดมั่นในสิ่งศักดิ์สิทธิ์ มีสิ่งศักดิ์สิทธิ์คุ้มครอง เป็นคนมีลางสังหรณ์ดีเยี่ยม มักมีผู้ใหญ่คอยสนับสนุนและให้ความช่วยเหลือเสมอ หมายเลข ๕๙ ยังบวกได้หมายเลข ๑๔ ซึ่งเป็นเลขแห่งความสำเร็จ มักจะนำพาชีวิตไปสู่ความสำเร็จที่ยิ่งใหญ่ ทำอาชีพการงานใดก็มักจะเจริญก้าวหน้าได้อย่างรวดเร็ว คิดทำการค้าก็ร่ำรวย ดวงมีทรัพย์มีลาภยศ มีโอกาสติดต่อกับต่างประเทศ ทำธุรกิจระหว่างประเทศ หรือคบหากับคนต่างชาติต่างภาษา,1,การเงิน
60,อารมณ์สุนทรีย์ มีโชคเรื่องการเงิน,เป็นเลขดี อิทธิพลของเลข ๖๐ มักส่งผลให้เจ้าชะตา ชอบและหลงใหลในของสวยๆงามๆ รสนิยมโอ่อ่า ชอบความหรูหรา มองโลกในแง่ดี มีเสน่ห์ดึงดูดใจ มีอารมณ์ปราณีต ละเมียดละไม มีไหวพริบดี เก่งในการแก้ปัญหา เข้าสังคมเก่ง เป็นคนที่ทันคน มักมีคนช่วยเหลือสนับสนุน เหมาะกับการทำธุรกิจที่เกี่ยวข้องกับของสวยๆงามๆ หรือการเงิน เลข ๖๐ ยังเป็นเลขศุภโชค โภคทรัพย์ ทำให้เจ้าชะตามักมีโชคดีเกี่ยวกับเรื่องเงินๆทองๆ จะสามารถหามาได้โดยง่าย ไม่ต้องต่อสู้ฟันฝ่ามากนัก มีความเป็นอยู่สุขสบาย มีชื่อเสียง,0,มีปัญหาด้านการเงิน ปัญหาด้านความรัก
61,บุคลิกซ้อน,เลข ๖ ดาวศุกร์ จับคู่กับเลข ๑ ดาวอาทิตย์ ส่งผลให้เจ้าชะตามักเป็นคนมีสองบุคลิกสองอารมณ์ มีความขัดแย้งในตัวเองสูง บางครั้งมักจะปล่อยตัวปล่อยใจให้หลงระเริงไปกับแสงสีและสิ่งยั่วยวน แต่บางขณะกลับชอบทำตัวเหมือนคนสันโดษ หนีสังคม เลข ๖ กับเลข ๑ รวมกันได้เลข ๗ ดาวเสาร์ ชีวิตมักจะมีจุดพลิกผัน ให้ระวังการถูกเบียดเบียนจากเคราะห์กรรม ให้หมั่นทำบุญ รักษาศีล,1,การงาน การเรียน
62,ความลุ่มหลง,เลข ๖ ดาวศุกร์ กับเลข ๒ ดาวจันทร์ เมื่อมาอยู่คู่กัน มักส่งผลให้ผู้อยู่ใต้อิทธิพลของเลขนี้ รักสวยรักงาม มีรสนิยมดี เป็นคนที่มีเสน่ห์ต่อเพศตรงข้าม มีจิตใจละเอียดอ่อน มีเมตตาสูง มีคนคอยช่วยเหลือเกื้อกูล อุปถัมภ์ค้ำจุน มีมิตรสหายมาก และหากเจ้าชะตาเป็นผู้ชาย จะยิ่งส่งผลให้มีเสน่ห์ต่อเพศตรงข้ามมากเป็นพิเศษ แต่เลข ๖ กับ ๒ รวมกันได้ ๘ ดาวราหู มักส่งผลให้เจ้าชะตาเป็นคนชอบปล่อยตัวปล่อยใจล่องลอยไปเรื่อย ๆ หากลุ่มหลงสิ่งใดแล้ว มักขาดสติยับยั้ง หลงผิดได้ง่าย ซึ่งอาจจะนำพาเจ้าชะตาไปสู่หายนะในบั้นปลาย จึงควรหมั่นภาวนา เจริญสติเสมอ,1,การเงิน ความรัก
63,พลังความรักและความสำเร็จ,เป็นเลขดีมาก มักมีความสุขสมหวัง ทั้งด้านการงานและความรัก การงานมีโอกาสก้าวหน้าโดดเด่น ทำงานในตำแหน่งใหญ่โต ถ้าเป็นธุรกิจก็มักจะเจริญรุ่งเรืองดี หาทรัพย์เก่ง มักจะประสบความสำเร็จร่ำรวย การเรียนรู้การศึกษาดี และจะเด่นมากในเรื่องความรัก มักจะมีโชคดีเรื่องความรัก เป็นที่นิยมชมชอบ ถ้าเป็นเลขชื่อของแบรนด์หรือกิจการก็มักจะได้รับความนิยม ได้รับความร่วมมือจากคนรอบข้างอย่างดี เป็นผู้ที่สร้างความประทับใจให้คนรอบข้างเสมอ มีมิตรสหายมาก,1,การเงิน
64,ความสุขและความสำเร็จ,เป็นเลขดี เลข ๖ และ ๔ เป็นเลขคู่มิตรที่ให้คุณ เป็นคนมีรสนิยมสูง มีเสน่ห์ ไม่ชอบหยุดนิ่งอยู่กับที่ ชอบแสวงหาสิ่งใหม่ๆ สติปัญญาแจ่มใส มักแวดล้อมไปด้วยมิตรสหายที่ดี มีคนรักใคร่ มีเพื่อนมากและสามารถพึ่งพาเพื่อนได้ ชีวิตมีแนวโน้มประสบความสำเร็จดี การงานเจริญก้าวหน้า การค้าขายมีกำไรดี การเรียนจะได้ผลสำเร็จอย่างดีเยี่ยม ชีวิตมีความสุข และมักจะมีโชคดีอยู่บ่อยๆ,1,การงาน ความรัก
65,เลขคู่แห่งเงินทองและความสำเร็จ,เป็นเลขดีมาก ชีวิตมักจะประสบความสำเร็จเป็นอย่างดี ดาวศุกร์ ดาวศุภเคราะห์ เป็นหมายเลขที่โชคดีมากเกี่ยวกับการเงิน สามารถหาเงินได้ง่าย มีทรัพย์สิน มีสภาพคล่อง มักจะอ่านใจคนเก่ง มองโลกในแง่ดี ทำให้มีมิตรสหายมาก มีเสน่ห์ เป็นที่รัก ใจกว้าง มักได้รับการสนับสนุนจากผู้หลักผู้ใหญ่เป็นอย่างดี หรือมีผู้ใหญ่ให้การช่วยเหลือ ดาวพฤหัสบดี ดาวศุภเคราะห์ หมายถึง สติปัญญา ความรอบรู้ ผู้ใหญ่ หมายเลข ๖๕ เลขคู่ทรัพย์คู่โชค เจ้าของดวงชะตาที่อยู่ภายใต้อิทธิพลของเลขนี้ มักมีดวงชะตาดี ชีวิตราบรื่นและมีความเจริญก้าวหน้า ทำอะไรก็สะดวกสบาย ชะตาชีวิตรุ่งเรืองมีบุญพาวาสนาส่ง คิดทำสิ่งใดก็ดูจะสำเร็จง่ายดาย อุปสรรคน้อย ความรักสดใส สมปรารถนา,1,การเงิน การงาน
66,ลุ่มหลงมัวเมา,เลข ๖๖ รวมกันได้ ๑๒ ซึ่งเป็นกำลังดาวของพระราหู ผู้อยู่ใต้อิทธิพลของเลข ๖๖ จึงมักเป็นคนที่ลุ่มหลงสิ่งต่างๆได้ง่าย โดยปราศจากการไตร่ตรองให้รอบคอบเสียก่อน โดยเฉพาะความรัก หากรักใครก็รักอย่างลุ่มหลง ทุ่มเทลงไปทั้งตัว ไม่เผื่อใจ เป็นคนที่หลงมอมเมาได้ง่าย มักใช้จ่ายฟุ่มเฟือยสุรุ่ยสุร่ายเพราะหลงใหลในสิ่งของสวยงามราคาแพง มักหลงตัวเอง บางคนก็หลงไปทางไสยศาสตร์ จนหมกมุ่น มักชอบทำตัวเด่นและดื้อรั้นในทางที่ผิด ,1,การงาน
67,ความผิดหวังทุกข์เศร้า,เลข ๖ ดาวศุกร์ และเลข ๗ ดาวเสาร์ ผลรวมได้เลข ๑๓ มองดูเผินๆ เป็นเลขกลางๆ เพราะมีทั้งดาวโภคทรัพย์และดาวแห่งความทุกข์อุปสรรคมารวมกัน แต่ในความเป็นจริง เลข ๖๗ เป็นเลขแห่งความผิดหวังทุกข์เศร้า ชีวิตมักพบอุปสรรคมากมาย ผู้อยู่ใต้อิทธิพลของเลขนี้ มักผิดหวังในความรัก ครอบครัวจะแตกร้าว บ้านแตกสาแหรกขาด ความรักมักเริ่มต้นดี แต่สุดท้ายจบไม่สวย เป็นเลขที่แสดงออกถึงความขัดแย้งกันเอง อย่างรุนแรง ,0,ชีวิตอุปสรรค
68,มัวเมาอบายมุข,เลข ๖ ดาวศุกร์ และเลข ๘ ดาวราหู เมื่อมาอยู่ด้วยกัน จัดเป็นเลขมัวเมาอีกเลขหนึ่ง มักส่งผลให้เจ้าชะตาหลงตัวเองมัวเมาในอุดมคติ หลงใหลได้ปลื้มกับอบายมุข หรืออาจจะออกไปในแนวศรัทธาจริตอันลุ่มหลง บ้าคลั่งในศาสนา หลงในสังคม มักชอบทำตัวโดดเด่น ชีวิตสำเร็จยากเพราะมีพลังความมัวเมาแฝงอยู่ การทำการสิ่งใดให้สำเร็จต้องอาศัยแรงกายตัวเองล้วนๆไม่มีผู้ใหญ่ให้การช่วยเหลือใดๆ แต่เก่งในการแก้ปัญหาเฉพาะหน้า มักเป็นคนขี้เบื่อ ,0,มีปัญหาด้านการเงิน
69,รสนิยมดี,เลข ๖ ดาวศุกร์ กับเลข ๙ ดาวเกตุ เมื่อมาอยู่คู่กัน จัดเป็นเลขดี เป็นเลขให้คุณทางด้านความมีเสน่ห์ มีความคิดสร้างสรรค์ดี มีรสนิยมในการแต่งตัวดี มีเพื่อนฝูงแวดล้อมรักใคร่ เป็นคนมีน้ำใจดี มีผู้ใหญ่ให้การอุปถัมภ์ค้ำชูดี ทำให้ชีวิตไม่ลำบาก อิทธิพลของดาวศุกร์และดาวเกตุยังหนุนนำให้ชีวิตไม่ต้องเหนื่อยยาก การเงินดี ชีวิตสุขสบาย มีสิ่งศักดิ์สิทธิ์คุ้มครอง,1,การเงิน
70,เผชิญเคราะห์กรรม,เลข ๗ ดาวเสาร์ จับคู่กับเลข ๐ ดาวมฤตยู เป็นเลขแห่งความทุกโศกอย่างแท้จริง ชีวิตมักมีอุปสรรคมากมาย ทำให้ประสบความสำเร็จในชีวิตได้ยาก มีกรรมเก่าที่คอยตามราวี ให้ระมัดระวังอำนาจเร้นลับ อำนาจมืด มิจฉาชีพ รวมถึงภัยธรรมชาติ และควรระวังปัญหาสุขภาพด้วย เจ้าชะตามักมีชีวิตที่โดดเดี่ยว มักต้องเผชิญปัญหาโดยลำพัง ไม่มีที่พึ่ง ไม่มีใครให้ความช่วยเหลือ เป็นเลขที่มีความกดดันในชีวิตสูง ,0,ชีวิตอุปสรรค ปัญหาด้านสุขภาพ
71,ความเจริญที่ถูกขัดขวาง,เลข ๗ ดาวเสาร์ และเลข ๑ ดาวอาทิตย์ เป็นเลขแห่งการถูกริดรอนอำนาจ ถูกขัดขวางความเจริญ ผู้ตกอยู่ภายใต้อิทธิพลของเลขนี้ มักต้องเหน็ดเหนื่อย ต่อสู้ มักอยู่ในสภาพแวดล้อมที่ไม่ดี ถูกเอารัดเอาเปรียบ โดนกดดัน กลั่นแกล้ง อิจฉาริษยา ถูกเบียดบังเอาความดีความชอบ ชีวิตจะประสบความยุ่งยากอยู่บ่อยๆ ให้ระวังกิเลสที่เข้ามายั่วยุทำให้หลงผิดได้ ด้านความรักมักมีอุปสรรคเช่นกัน ให้หมั่นทำบุญ เจริญสติ ระมัดระวังตนไม่ให้หลงผิด ,0,ชีวิตอุปสรรค ความเครียด
72,ชะตาแข็ง,เลขคู่ของ ๗ ดาวเสาร์ นำเลข ๒ ดาวจันทร์ มักส่งผลให้เจ้าชะตามีดวงชะตาแข็ง ทำการสิ่งใดมักเจริญรุ่งเรือง ประสบความสำเร็จ มักมีตำแหน่งหน้าที่การงานใหญ่โต อำนาจมาก พรั่งพร้อมด้วยเงินทอง ลูกน้องมากมาย แต่ข้อด้อยคือ มักมีปัญหาเกี่ยวกับบริวารหรือลูกน้องให้ต้องแก้ไขเสมอ ให้ระวังสุขภาพด้วย ให้หมั่นทำบุญ เจริญสติ จะช่วยให้จิตใจเป็นสุข และแก้ไขปัญหาได้ง่ายดายขึ้น,0,ชีวิตอุปสรรค มีปัญหาด้านการเงิน ปัญหาด้านความรัก
73,บาปเคราะห์,เลขคู่ของ ๗ ดาวเสาร์ นำเลข ๓ ดาวอังคาร ดาวบาปเคราะห์ทั้งคู่ ชีวิตมักจะพลิกผัน เป็นเลขร้าย ไม่เป็นมงคล มีอุปสรรคขวากหนามเสมอๆ ทำอะไรมักไม่สำเร็จไม่สมหวัง มักมีปัญหาด้านการเงิน และสุขภาพ,0,ชีวิตอุปสรรค มีปัญหาด้านการเงิน
74,อารมณ์ที่อ่อนไหว,เลขคู่ของ ๗ ดาวเสาร์ กับเลข ๔ ดาวพุธ เป็นเลขพลังในด้านดีพอสมควร มักหนุนนำให้ชีวิตประสบความสำเร็จ แต่ไม่รุ่งเรืองถึงขั้นสูงสุด ความก้าวหน้าของชีวิตอยู่ในระดับดีปานกลาง แต่ไปไม่ถึงจุดสูงสุด เจ้าชะตาภายใต้อิทธิพลเลขนี้มักเป็นคนอ่อนไหว จึงควรลดความรวนเร ลดความกังวลและความหวั่นไหวของอารมณ์ออกให้ได้ ตั้งจิตให้หนักแน่นมากยิ่งขึ้น หมั่นสวดมนตร์ภาวนา เจริญสมาธิจะทำให้จิตใจกล้าแกร่งขึ้น,0.5,ไม่มี
75,ต้นร้ายปลายดี,เลขคู่ของ ๗ ดาวเสาร์ กับเลข ๕ ดาวพฤหัส เป็นคู่ของดาวบาปเคราะห์อยู่ร่วมกับดาวศุภเคราะห์ ผู้อยู่ใต้อิทธิพลของเลขนี้ เข้าตำรา “ต้นร้ายปลายดี” ชีวิตมักจะเริ่มต้นด้วยอุปสรรค ความยากลำบาก มีแต่ปัญหาให้ต้องแก้มากมาย และมักจะขาดการสนับสนุนจากผู้ใหญ่ หรือผู้ใหญ่ไม่ชอบ ผู้ใหญ่ให้โทษ แต่ในบั้นปลายของชีวิตจะรุ่งโรจน์มาก ระวังอาจตกจากตำแหน่งหน้าที่การงาน ถูกใส่ร้ายป้ายสี หน้าที่การงานไม่ก้าวหน้า จะประสพความยากลำบากในชีวิตก่อน และตอนท้ายของชีวิตจะดีเอง,0,มีปัญหาด้านการเงิน ความเครียด
76,ความยากลำบาก,เลขคู่ของ ๗ ดาวเสาร์ กับเลข ๖ ดาวศุกร์ รวมกันได้เลข ๑๓ เป็นพลังอาถรรพณ์ เป็นเลขที่ขัดแย้งกันอย่างรุนแรง ผู้ที่ตกอยู่ภายใต้อิทธิพลเลขนี้ มักมีอุปสรรคเข้ามาในชีวิตมากมาย มักผิดหวังเรื่องความรัก ไม่มีความสุขในชีวิตสมรส มีเรื่องทุกข์ใจ ควรหมั่นทำบุญ อยู่ในศีลในธรรม จะช่วยลดทอนวิบากกรรมลงได้,0,ชีวิตอุปสรรค
77,ความกดดันทวีคูณ,เลขคู่ของ ๗ ดาวเสาร์ ดาวแห่งความทุกข์ความกดดันมากถึง ๒ ดวง เป็นเลขที่ต้องต่อสู้กับอุปสรรคและปัญหานานัปการ เจ้าชะตามักมีความกดดันในชีวิตสูง มีความเครียดสูงและเก็บกดมาก หมั่นทำบุญ เจริญสติ ทำจิตใจให้ผ่องใส,0,ชีวิตอุปสรรค ความเครียด
78,ดาวคู่หูอิทธิพล,เลขคู่ของ ๗ ดาวเสาร์ กับเลข ๘ ดาวราหู ผู้อยู่ใต้อิทธิพลของเลขนี้ มักมีโชคลาภเกี่ยวกับการเสี่ยงดวง เหมาะกับงานในตลาดหุ้น การค้าแบบเก็งกำไร มักมีบริวารมาก รู้จักผู้มีอิทธิพล มักเกี่ยวข้องกับนักการเมือง จึงควรระมัดระวังในการวางตัว พยายามเดินทางสายกลาง ไม่หลงระเริงมากเกินไป,1,ไม่มี
79,ชัยชนะความสำเร็จด้วยตนเอง,ดาวเสาร์เลข ๗ และ ดาวพระเกตุเลข ๙ หนุนให้ชีวิตประสบความสำเร็จจากความสามารถของตนเอง คนเลข ๗๙ มักเป็นนักต่อสู้ ไม่ย่อท้อต่ออุปสรรค เป็นนักวางแผน มีความคิดเป็นของตนเอง อุดมการณ์สูง สามารถฝ่าฟันอุปสรรคไปได้ สามารถตั้งตัวได้ มีฐานะมั่นคง มักมีเงินทองทรัพย์สิน ได้รับมรดก มีโอกาสได้ลาภลอยจากการเสี่ยงโชค มีสิ่งศักดิ์สิทธิ์คุ้มครอง,1,การเงิน
80,เรื่องไม่คาดฝัน,เลข ๘ ดาวราหู และเลข ๐ ดาวมฤตยู อิทธิพลของ ๘๐ มักส่งผลให้เจ้าชะตา ตกอยู่ในสิ่งแวดล้อมที่ไม่ดี ถูกกดดันจากอิทธิพลและอำนาจของผู้ไม่หวังดี มักพบเจอเรื่องที่ไม่คาดฝัน เจอเรื่องไม่ดีกะทันหัน เจอเรื่องเข้าใจได้ยาก จึงต้องแก้ปัญหาเอาตัวรอดด้วยปฏิภาณไหวพริบของตนเองอยู่บ่อยๆ จึงทำให้เป็นคนฉลาดแกมโกง มักนึกถึงแต่ตัวเองไม่ค่อยเห็นใจคนอื่น เจ้าชะตามักมีรสนิยมชอบสะสมของเก่า มักมีความรู้สึกผูกพันธ์กับของเก่า โบราณสถาน,0,ความเครียด ปัญหาด้านสุขภาพ
81,การพลัดพราก,เป็นการจับคู่กันของเลข ๘ ดาวราหู และเลข ๑ ดาวอาทิตย์ ส่งผลให้เจ้าชะตาที่ตกอยู่ใต้อิทธิพลของเลข ๘๑ มักต้องประสบกับเหตุการณ์การเปลี่ยนแปลง การพลัดพรากอยู่บ่อยๆ ชีวิตมักต้องมีการเปลี่ยนแปลงโยกย้าย แต่บางครั้ง การเปลี่ยนแปลงก็ส่งผลให้ชะตาชีวิตบางช่วงรุ่งเรืองขึ้น เลขนี้ มักส่งอิทธิพลให้เจ้าชะตาที่เป็นหญิง อาจตกพุ่มหม้าย ไร้สามี หรือพลัดพรากจากกัน หรืออยู่ห่างกัน ชีวิตมักกำพร้า ขาดหลักยึด หรือพลัดพรากจากบิดา,0,ชีวิตอุปสรรค มีปัญหาด้านการเงิน
82,ราหูอมจันทร์,เลข ๘ ดาวราหู เมื่อจับคู่กับเลข ๒ ดาวจันทร์ เรียกราหูอมจันทร์ จัดเป็นคู่สมพลแห่งการต่อสู้ในการดำเนินชีวิต มักส่งผลให้เจ้าชะตาใจใหญ่ในด้านการเงิน บริหารเงินเก่ง ถนัดหมุนเงินก้อนใหญ่ มักทำงานโครงการใหญ่ ความรับผิดชอบสูง หาเงินเก่ง แต่ก็ใช้เงินเก่งด้วยเช่นกัน จึงมักมีปัญหาหนี้สิน เงินทองรั่วไหล ต้องเหน็ดเหนื่อยกับการดูแลให้คนอื่นๆได้สบาย เจ้าชะตาเลข ๘๒ เมื่ออายุมากขึ้น จะได้รับความสำเร็จในการครองชีวิตได้อยู่เหมือนกัน แต่ก็ต้องผ่านการต่อสู้บุกบั่นฝ่าฟันอุปสรรคอย่างขนาดใหญ่กว่าจะได้รับความสำเร็จ หากเจ้าชะตาเป็นผู้หญิงให้ระวังเรื่องเสียหายในเชิงชู้สาวด้วย,1,การเงิน การงาน
83,กล้าได้กล้าเสีย,เลข ๘ ดาวราหู เมื่อจับคู่กับเลข ๓ ดาวอังคาร เป็นคู่ของดาวบาปเคราะห์ที่ส่งอิทธิพลให้เจ้าชะตา มักมีอุปนิสัยใจกล้า กล้าได้กล้าเสีย เป็นคนคิดไวทำไว แก้ปัญหาได้ดีทันสถานการณ์ มักทำอะไรคล่องแคล่วว่องไว มีความสามารถสูง หาเงินเก่ง แต่ก็ใช้เก่งด้วยเช่นกัน ชอบทำงานที่มีความท้าทาย ไม่ซ้ำซาก จำเจ บุคคลเลข ๘๓ ให้ระวังการมีปากเสียง การทะเลาะวิวาทกับผู้อื่น ควรประนีประนอมในเรื่องความคิดที่ขัดแย้งกับผู้อื่น,0,มีปัญหาด้านการเงิน ปัญหาด้านความรัก
84,หวาดระแวง,เลข ๘ ดาวราหู มาจับคู่กับเลข ๔ ดาวพุธ ส่งผลให้ผู้อยู่ใต้อิทธิพลของเลขนี้ ชีวิตมักถูกก่อกวน ถูกเอารัดเอาเปรียบ จึงต้องคอยใช้ไหวพริบในการแก้ปัญหาเสมอ แต่เจ้าชะตาฉลาดมีไหวพริบปฏิภาณดี สามารถแก้ไขปัญหาเฉพาะหน้าไปได้ แต่ก็ไม่ใช่ทางที่สบายใจนัก มักมีนิสัยหวาดระแวงอยู่เสมอ บุคคลเลข ๘๔ ต้องระวังปัญหาด้านการพูด การสื่อสาร การผิดคำพูด การสื่อสารผิดพลาด ปัญหาด้านเอกสาร สัญญา คดีความ และต้องระวังชีวิตในช่วงวัยรุ่น อาจมัวเมาหลงผิดได้,0,ชีวิตอุปสรรค ปัญหาด้านความรัก
85,ทัศนคติที่ผิดพลาด,เลขคู่ของเลข ๘ ดาวราหู กับเลข ๕ ดาวพฤหัส บุคคลภายใต้อิทธิพลเลข ๘๕ มักเป็นคนมีทัศนคติผิดๆ และเอาแต่ใจตนเอง ทำให้ชีวิตมักหลักลอย ไม่มั่นคง มักต้องย้ายที่อยู่เสมอ เปลี่ยนงานบ่อย เพราะขาดความอดทน ไม่มีความมั่นคงทางอารมณ์ ความรักก็มักจะมีปัญหา ให้หมั่นเจริญสติ ทำจิตใจให้หนักแน่นมั่นคง หมั่นทำบุญ เจริญภาวนา,0,ไม่มี
86,ความสำเร็จที่ต้องตั้งใจ,เลข ๘ ดาวราหู กับเลข ๖ ดาวศุกร์ ส่งผลให้เจ้าชะตาผู้อยู่ใต้อิทธิพลของเลขนี้ มักมีชีวิตที่รุ่งเรืองดี มีฐานะมั่นคง มักมีชื่อเสียง อำนาจ วาสนา แต่ต้องระวังในด้านกิเลสตัณหา และการหลงผิดที่อาจเข้าครอบงำ อาจทำให้ลุ่มหลงมัวเมา เพลิดเพลินไปกับอบายมุขได้ เจ้าชะตาจึงควรต้องมีจิตใจที่เข้มแข็งมั่นคง ไม่ประมาทกับชีวิต จึงจะดี,0,มีปัญหาด้านการเงิน
87,ดาวคู่มิตร,เลขคู่ของ เลข ๘ ดาวราหู กับเลข ๗ ดาวเสาร์ ผู้อยู่ใต้อิทธิพลของเลขนี้ มักมีโชคลาภเกี่ยวกับการเสี่ยงดวง เหมาะกับงานในตลาดหุ้น การค้าแบบเก็งกำไร มักมีบริวารมาก รู้จักผู้มีอิทธิพล มักเกี่ยวข้องกับนักการเมือง จึงควรระมัดระวังในการวางตัว พยายามเดินทางสายกลาง ไม่หลงระเริงมากเกินไป,1,ไม่มี
88,ความสำเร็จที่แฝงความประมาท,เลขคู่ของดาวราหู ๒ ดวง บุคคลภายใต้อิทธิพลของเลขนี้ ชีวิตมักจะประสบความสำเร็จได้อย่างรวดเร็ว โลดโผน เป็นคนเก่ง มีความสามารถหลายอย่าง มีความคิดล้ำหน้าผู้อื่น ฉลาดทันคน ชอบทำอะไรแปลกใหม่ มีความมั่นใจในตนเองสูง ต้องการความเป็นส่วนตัวสูง มีเซนส์ สังหรณ์แม่น พาให้รอดพ้นในยามคับขัน แต่ควรระมัดระวัง ความลุ่มหลงประมาท ความมั่นใจในตนเองเกินไป จนไม่ฟังใคร อาจทำให้พลาดพลั้งได้ ควรหมั่นสร้างบุญกุศล เสริมบารมี,0,มีปัญหาด้านการเงิน ประมาท
89,มีโชคลาภรุ่งเรือง,ดาวราหู ๘ และดาวพระเกตุ ๙ ส่งผลหนุนนำให้เจ้าของดวงชะตา มักโดดเด่นรุ่งเรืองดี คนเลขนี้มักเป็นคนหัวไว มีปฎิภาณไหวพริบเป็นเลิศ เฉลียวฉลาด ช่างสังเกตช่างวิเคราะห์ สนใจใฝ่รู้กว้างขวาง มีความมุ่งมั่นสูง อดทนสูง รับผิดชอบดี มักมีลางสังหรณ์แม่น ดวงมักมีโชคมีลาภอย่างไม่คาดฝัน ทำธุรกิจก็มักจะรุ่งเรืองดี นำกระแสไม่ตามใคร เข้ากับคนได้ง่าย มีพวกพ้องมาก ชีวิตจะประสบความสำเร็จดี มักได้งานโปรเจคใหญ่ๆ,1,ไม่มี
90,พลังสิ่งศักดิ์สิทธิ์คุ้มครอง,ชะตาชีวิตราบรื่นดี จับทำอะไรมักจะประสบความสำเร็จลุล่วงอย่างดี มีผู้หลักผู้ใหญ่ให้การสนับสนุน มีความเป็นอยู่สุขสบาย ชีวิตมีอุปสรรคน้อย ตกน้ำไม่ไหลตกไฟไม่ไหม้ เพราะมีสิ่งศักดิ์คุ้มครอง ดาวพระเกตุและดาวมฤตยูส่งเสริมหนุนนำชีวิตให้มีความสุขความเจริญด้วยดี เป็นเลขดีบ่งถึงสิ่งศักดิ์สิทธิ์ และวิญญาณ มักได้รับความคุ้มครองจากสิ่งศักดิ์สิทธิ์ และวิญญาณ ในชีวิตจะประสบความสำเร็จเป็นอย่างดี ชอบศึกษาเกี่ยวกับศาสตร์เร้นลับ เป็นเลขที่ให้คุณกับชีวิต ,0,ชีวิตอุปสรรค ความเครียด ปัญหาด้านสุขภาพ
91,การแสวงหา และความสำเร็จ,เป็นเลขดีมาก อิทธิพลของเลขนี้มักส่งผลให้เจ้าชะตา ชอบศึกษาหาความรู้ มักชอบศึกษาค้นคว้า สนใจในสิ่งลี้ลับ มีความคิดที่แปลกแหวกแนวไม่เหมือนใคร รักความก้าวหน้าความสำเร็จ มีความมุ่งมั่นสูง แสวงหาความสำเร็จให้ชีวิต ชีวิตมักจะประสบความสำเร็จ ได้รับการอุปถัมภ์จากผู้ใหญ่ หรือผู้มีอำนาจให้การสนับสนุน เป็นหมายเลขนำโชค ได้รับเกียรติอย่างสูงส่งในสังคม ส่งผลดีให้กับชีวิต ประสบความสำเร็จที่ยิ่งใหญ่,1,การงาน
92,ความศรัทธาและจินตนาการ,เป็นเลขดี ผู้ที่อยู่ภายใต้อิทธิพลของเลขนี้ มักเชื่อและศรัทธาในสิ่งศักดิ์สิทธิ์ หรือสนใจในสิ่งลี้ลับ ขณะเดียวกันก็ชอบและสนใจเกี่ยวกับศิลปะ มีจินตนาการล้ำเลิศ มองโลกในแง่ดี มีไหวพริบ เรียนรู้เร็ว เจ้าของดวงชะตามักเป็นคนหน้าตาดี มีเสน่ห์อย่างลึกลับ เป็นคนมองโลกในแง่ดี มีโลกส่วนตัวสูง ชอบสิ่งแปลก ๆ ใหม่ ๆ มักมีญาณหยั่งรู้ หรือลางสังหรณ์แม่นที่เกิดขึ้นจริง สนใจในศาสนาและสิ่งลึกลับ ชะตาชีวิตมักจะมีคนคอยช่วยเหลืออุปถัมภ์ค้ำชูอยู่เสมอ,1,การงาน
93,ความสำเร็จที่รุ่มร้อน,เลขคู่ของดาวเกตุ และดาวอังคาร ส่งผลให้ผู้อยู่ใต้อิทธิพลของเลขนี้ มักเป็นคนเข้มแข็ง ตัดสินใจเด็ดขาด รวดเร็วฉับไว ขยัน ชอบทำงาน มีโชคด้านการแข่งขัน ได้รับชัยชนะอยู่เสมอ มีชื่อเสียงเด่นดัง ชีวิตมักจะประสบผลสำเร็จ การงานเจริญก้าวหน้า แต่ให้ระวังอารมณ์ที่รุนแรงไม่ยอมใคร จึงไม่ค่อยมีคนช่วยเหลือเท่าที่ควร ให้ระวังเรื่องสุขภาพ ต้องเอาใจใส่ไม่ประมาท,1,การเรียน
94,อุปสรรคตามเป็นเงา,เลข ๙ ดาวเกตุ กับเลข ๔ ดาวพุธ มีข้อดีคือมักมีสมองปราดเปรื่อง ไหวพริบสติปัญญาดี เป็นคนทันสมัยพร้อมกับสนใจศาสตร์ลึกลับไปพร้อมกัน เป็นเลขที่หนุนให้มีความสำเร็จได้เหมือนกัน แต่ผลรวม ๙+๔ ได้เลข ๑๓ สื่อถึงอุปสรรคที่มีเข้ามาให้แก้ไขอยู่เนืองๆ,1,การงาน
95,บารมีและความสำเร็จในชีวิต,เป็นเลขดีมาก อิทธิพลของเลขนี้มักจะส่งผลให้เจ้าชะตาประสบความสำเร็จอย่างดียิ่ง ชะตาชีวิตรุ่งเรืองดี เป็นผู้มีสติปัญญาล้ำเลิศ ชอบศึกษาหาความรู้ ใจบุญ มีคุณธรรม มีบารมีเป็นที่เคารพนับถือของคนทั่วไป มักเป็นคนยึดมั่นในสิ่งศักดิ์สิทธิ์ มีสิ่งศักดิ์สิทธิ์คุ้มครอง เป็นคนมีลางสังหรณ์ดีเยี่ยม มักมีผู้ใหญ่คอยสนับสนุนและให้ความช่วยเหลือเสมอ หมายเลข ๙๕ ยังบวกได้หมายเลข ๑๔ ซึ่งเป็นเลขแห่งความสำเร็จ มักจะนำพาชีวิตไปสู่ความสำเร็จที่ยิ่งใหญ่ ทำอาชีพการงานใดก็มักจะเจริญก้าวหน้าได้อย่างรวดเร็ว คิดทำการค้าก็ร่ำรวย ดวงมีทรัพย์มีลาภยศ มีโอกาสติดต่อกับต่างประเทศ ทำธุรกิจระหว่างประเทศ หรือคบหากับคนต่างชาติต่างภาษา,1,การเงิน
96,บุญนำพา,เลข ๙ ดาวเกตุ กับเลข ๖ ดาวศุกร์ เมื่อมาอยู่คู่กัน จัดเป็นเลขดี เป็นเลขให้คุณทางด้านความมีเสน่ห์ มีความคิดสร้างสรรค์ดี มีรสนิยมในการแต่งตัวดี มีเพื่อนฝูงแวดล้อมรักใคร่ เป็นคนมีน้ำใจดี มีผู้ใหญ่ให้การอุปถัมภ์ค้ำชูดี ทำให้ชีวิตไม่ลำบาก อิทธิพลของดาวศุกร์และดาวเกตุยังหนุนนำให้ชีวิตไม่ต้องเหนื่อยยาก การเงินดี ชีวิตสุขสบาย มีสิ่งศักดิ์สิทธิ์คุ้มครอง,1,การเงิน
97,ความสำเร็จรุ่งโรจน์,เป็นเลขแห่งความสำเร็จเลขหนึ่ง ดาวพระเกตุเลข ๙ และดาวเสาร์เลข ๗ ส่งพลังให้ชะตาชีวิตมักจะก้าวหน้ารุ่งโรจน์ดี คิดการงานสิ่งใดมักจะประสบผลสำเร็จ มักจะได้ทำงานในตำแหน่งหน้าที่สำคัญๆ การทำงานมีประสิทธิภาพดีเยี่ยม การค้าขายดีมีกำไร มีบารมีเป็นที่เคารพนับถือ เป็นหัวหน้าที่ลูกน้องยำเกรง มีมิตรสหายมาก เป็นนักวางแผน มีความคิดเป็นของตนเอง อุดมการณ์สูง สามารถฝ่าฟันอุปสรรคไปได้ สามารถตั้งตัวได้ ประสบความสำเร็จได้ด้วยตนเอง มีฐานะมั่นคง มักมีเงินทองทรัพย์สิน ได้รับมรดก มีโอกาสได้ลาภลอยจากการเสี่ยงโชค มีสิ่งศักดิ์สิทธิ์คุ้มครอง,1,การเงิน
98,ความสำเร็จที่รวดเร็ว,เป็นเลขที่ให้คุณอีกเลขหนึ่ง ในทางโลดโผนจะประสบผลสำเร็จดีมาก ประสบความสำเร็จรวดเร็ว ถ้าทำการค้าธุรกิจมักเป็นกระแสได้รับความนิยม ชอบทำอะไรไม่ตามใคร พิเศษน่าสนใจ จะประสบความสำเร็จอย่างดีกับการทำงาน การค้า การลงทุนต่างๆ มีโอกาสได้ลาภลอย เป็นคนเข้าสังคมเก่ง เข้ากับคนได้ง่ายหลายวงการ มีมิตรสหายมาก แต่ควรระวัง ไม่ให้ตนเองไปหลงสิ่งใดมากเกินไป,1,ความมั่นคง
99,พรสวรรค์ทางอำนาจจิต,เป็นเลขที่ดีมาก เลขคู่ของดาวเกตุ ๙๙ พลังเร้นลับ ส่งอิทธิพลให้เจ้าชะตามักเป็นคนที่มีความสามารถสัมผัสกับสิ่งที่มนุษย์ทั่วไปไม่สามารถรู้ได้ มีลางสังหรณ์หรือญาณพิเศษดีเยี่ยม มีพลังดีต่อจิตใจ ทำอะไรก็มีสิ่งที่มองไม่เห็นคุ้มครองอยู่ สนใจในศาสนา ปรัชญา หรือสิ่งที่เหนือธรรมชาติ อำนาจจิตเข้มแข็ง ได้รับความสำเร็จอย่างน่ามหัศจรรย์ ได้พลังจากความเร้นลับในจักรวาลให้การช่วยเหลือ มีพรสวรรค์ทางอำนาจจิต หยั่งรู้ล่วงหน้า ฝันแม่น สนใจใฝ่เรียนรู้แสวงหาความก้าวหน้าเสมอ มีความทะเยอทะยาน มักจะมีฐานะมั่งคั่งร่ำรวยได้เร็ว มีวาสนาบารมีเพิ่มพูน ยามมีเคราะห์ภัยก็จะแคล้วคลาด เพราะมีสิ่งศักดิ์สิทธิ์ปกปักรักษามิให้ต้องเดือดร้อนมากนัก จะมีโชคแบบฟลุคๆ อยู่เสมอ เป็นเลขพลังมหัศจรรย์ของจักรวาล,1,ความมั่นคง
100,ความสมดุลของจักรวาล,ถือเป็นเลขแห่งความสมบูรณ์ อำนวยความสำเร็จให้ชีวิตอย่างเต็มที่ เจ้าของชื่อเลขนี้มักมีดวงชะตาสดใส ดาวอาทิตย์เลข ๑ และดาวมฤตยูเลข ๐ ดาวสองดวงส่งผลหนุนนำให้ชีวิตมีบุญมีวาสนาสูง ชะตาชีวิตไม่ลำบาก ไม่ต้องดิ้นรนต่อสู้ให้เหนื่อย จะมีความสุขสบายอุดมสมบูรณ์ พรั่งพร้อมด้วยลาภยศ เจริญก้าวหน้าก้าวไกลทะยานไปข้างหน้าอย่างไม่หยุดยั้ง เป็นเลขให้คุณสมบูรณ์มาก เพราะอิทธิพลเลข ๐ ดาวมฤตยู เป็นตัวเพิ่มพลัง เลข ๑๐๐ เป็นเลขจุดพอดีของศตวรรษ จึงถือว่าเป็นเลขดีอำนวยความสำเร็จเลขหนึ่ง จะส่งผลดีอย่างเต็มที่ มีความสมบูรณ์ ประสบความสำเร็จแห่งชีวิตอย่างงดงาม มีความเป็นมงคลมาก ชีวิตจะเฟื่องฟูงดงาม รุ่งโรจน์ มีเกียรติ์ มีศักดิ์ศรี ด้านความรัก ก็จะประสบความสำเร็จเช่นกัน มักได้คู่ที่หน้าตาดี เพียบพร้อมไปด้วยคุณสมบัติ และทรัพย์สิน มีอายุยืนนาน มีลูกหลาน มีความอบอุ่นในชีวิต เป็นที่ปรึกษาหรือเป็นผู้นำที่น่าทึ่ง,1,ไม่มี
